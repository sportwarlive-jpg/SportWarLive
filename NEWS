[
{"image" : "https://sportsmyanmar.com/wp-content/uploads/2024/09/IMG_3411.webp","title" : "နွေရာသီ မှာ အာဆင်နယ် အသင်းထံ မပြောင်းဖြစ်ခဲ့တဲ့ အကြောင်းအရင်း ကို ရှင်းပြလိုက်တဲ့ ဗစ်တာ ယော့ဂရက်ရှ်","time" : "Sep6, 2024","link" : "စပို့တင်း လစ္စဘွန်း အသင်း ရဲ့ တိုက်စစ်မှူး ဗစ်တာ ယော့ဂရက်ရှ် က သူ့ရဲ့ စာချုပ် ဖျက်သိမ်းကြေးက ယူရို သန်း ၁၀၀ အထိ ရှိနေတာဟာ သူ့ကို ခေါ်ချင်တဲ့ အသင်းတွေကို တွန့်ဆုတ်စေတဲ့ အကြောင်းအရင်း ဖြစ်တယ်လို့ ထုတ်ဖော် ပြောကြား လိုက်ပါတယ် ။

ဆွီဒင် လက်ရွေးစင် တိုက်စစ်မှူး ဗစ်တာ ယော့ဂရက်ရှ် ဟာ ပြီးခဲ့တဲ့ ဘောလုံး ရာသီမှာ စပို့တင်း လစ္စဘွန်း အသင်း အတွက် ပွဲ ၅၀ ကစား ၊ ၄၃ ဂိုး သွင်း ၊ ဂိုးဖန်တီးမှု ၁၅ ကြိမ် ပြုလုပ် နိုင်ခဲ့ပါတယ် ။ ဒီရာသီမှာလည်း ဗစ်တာ ယော့ဂရက်ရှ်ဟာ သူ့ရဲ့ ဂိုးသွင်းပုံစံကောင်း ကို ဆက်လက် ထိန်းသိမ်း ထားနိုင်ပြီး ၄ ပွဲ ကစား ၊ ၇ ဂိုး သွင်း ထားနိုင်ပါတယ် ။ဗစ်တာ ယော့ဂရက်ရှ် ဟာ အာဆင်နယ် အသင်းရဲ့ တိုက်စစ်မှူး ပစ်မှတ်ထဲမှာ ပါဝင်နေတဲ့ ကစားသမား တစ်ဦး ဖြစ်ခဲ့သလို ချဲလ်ဆီး အသင်းကလည်း ဗစ်တာ ယော့ဂရက်ရှ် အတွက် ပေါင် ၇၃ သန်း နဲ့ ကမ်းလှမ်း ခဲ့ပေမယ့် စပို့တင်း ဘက်က ငြင်းဆန် ပယ်ချ ခဲ့ပါတယ် ။

ဆွီဒင် အသင်း နဲ့ အတူ နေရှင်းလိဂ် ကစားဖို့ ရောက်ရှိနေတဲ့ ဗစ်တာ ယော့ဂရက်ရှ် ဟာ သူ့ရဲ့ အနာဂတ် နဲ့ ပတ်သက်ပြီး Aftonbladet မှာ ” စပို့တင်း က အသင်း ရဲ့ အဓိက ပွဲထွက် ကစားသမားတွေကို အသင်းမှာပဲ ဆက်နေစေချင်ပါတယ် ၊ ကျနော်တို့ကို သေချာ ကို ဆက်ထိန်းထားတာပါ ၊ ဒါကြောင့်လည်း အသင်း မပြောင်းဖြစ်ခဲ့တာပေါ့ဗျာ ။ ဒါပေမဲ့ စပို့တင်း မှာ နေရတာကို ကျနော် ပျော်ပါတယ် ၊ ဒါကြောင့် အသင်းမှာ ဆက်ကစားရတာ ကျနော့် အတွက် ပြဿနာ မရှိပါဘူး ။ ”

” စာချုပ်ဖျက်သိမ်းကြေး က များနေတာကြောင့် ကမ်းလှမ်းမှုတွေ ရောက်မလာတာ ဖြစ်ကောင်း ဖြစ်နိုင်ပါတယ် ။ လာမယ့် နွေမှာ ဘယ်လို ဖြစ်မလဲ တစ်ချက် စောင့်ကြည့်တာပေါ့ဗျာ ၊ စပို့တင်း ဘက်က ကျနော်က ဒီလောက် အထိ တန်ကြေး ရှိတယ်လို့ ယူဆတာကြောင့် အဲ့လောက် သတ်မှတ်ထားတာပါ ၊ ကျနော်တို့ အနေနဲ့ လေးစားဖို့ လိုပါတယ် ။ ”
စပို့တင်း မှာ ကစားရတာကို ကျနော် တကယ် နှစ်သက်ပါတယ် ။ ဒါကြောင့် အသင်းမှာ ဆက်နေရတာ ဘာပြဿနာမှ မရှိပါဘူး ၊ တခြားလိဂ်မှာ ကိုယ့်ရဲ့ ခြေစွမ်းကို စမ်းသပ် သက်သေပြဖို့ ၊ ပိုမြင့်တဲ့ အဆင့်မှာ ကစားဖို့ရည်မှန်းထားပေမယ့်လည်း ကျနော့်မှာ ဘာဖိအားမှ မရှိပါဘူး ။ ” လို့ ပြောကြား သွားခဲ့ပါတယ် ။
"},
{"image" : "https://blogger.googleusercontent.com/img/b/R29vZ2xl/AVvXsEj37xg6qizf9HHiB8BOT1g4GoBCbfHiqmagh_qOJNFviRH8T9GzQo_PE1tA0KGNYzADWUA5h_yF72oYAZEhEbIWk5SNj2XWoLzcddosrPkihJBXmHgkmAK4SlkMKfJCijQRbDdoKAh9TAyAYDS_pclYLSFkDZlsdJsoJehyphenhyphenpSyitInEuJVLzB5mxHJs6KI/s840/image_search_1730551396337.png","title" : "ဟာလန်းထံမှ သူ့သီချင်းနဲ့ ပတ်သက်ပြီး တုန့်ပြန်မှု ရရှိခဲ့တဲ့ အပေါ် ကူကူရယ်လာ ဘယ်လို မှတ်ချက်ပေးခဲ့သလဲ ?","time" : "Sep6,2024","link" : "ချဲလ်ဆီး အသင်းရဲ့ ဘယ်နောက်ခံလူ မာ့ခ်ကူကူရယ်လာဟာ ပြီးခဲ့တဲ့ ယူရို ၂၀၂၄ ပြိုင်ပွဲမှာ စပိန် လက်ရွေးစင် အသင်းနဲ့ အတူ ချန်ပီယံ ဖြစ်ခဲ့အပြီး ၊ အောင်ပွဲခံ အခမ်းအနားတွေမှာ ကိုယ်ပိုင် ရေးစပ်ထားတဲ့ သီချင်း တပုဒ်နဲ့ အောင်ပွဲခံခဲ့ရာ ၊ ထိုသီချင်းမှာ မန်စီးတီး တိုက်စစ်မှူး အာလင်း ဟာလန်းရဲ့ အမည်ကို ထည့်သွင်းရေးခဲ့ပါတယ် ။

ပြီးခဲ့တဲ့လ အတွင်း စတမ်းဖို့ဒ်ဘရစ်ချ်မှာ ကစားခဲ့တဲ့ ချဲလ်ဆီး – မန်စီးတီး ပွဲအပြီး အင်တာဗျူးမှာတော့ ဟာလန်းဟာ ကူကူရယ်လာရဲ့ သီချင်းနဲ့ ပတ်သက်ကာ မေးမြန်းခံခဲ့ရပြီး ၊ အခုလိုပဲ တုန့်ပြန်ဖြေကြားခဲ့ဖူးပါတယ် ။

ဟာလန်း က ” ဒီလူဆီက လာတဲ့ ဒီသီချင်းက စိတ်ဝင်စားဖို့ကောင်းပါတယ် ။ ဒါနဲ့ ပတ်သက်ပြီး ထွေထွေထူးထူးတော့ ပြောစရာ မရှိပါဘူး ။ ကျွန်တော် ဒီအကြောင်း မတွေးသလို ၊ သူလည်း သူလုပ်ချင်ရာ လုပ်နိုင်ပါတယ် ။ မနှစ်က သူ ကျွန်တော့ဆီက ဂျာစီ တောင်းခဲ့ပြီး ၊ အခုတော့ သူ ကျွန်တော့ အကြောင်း သီချင်းလုပ်ဆိုနေပါတယ် ။ ” လို့ ပြောကြားခဲ့ပါတယ် ။
လက်ရှိ နိုင်ငံတကာ ပွဲကာလ အတွင်း စပိန် သတင်းဌာန EFE နဲ့ တွေ့ဆုံခဲ့တဲ့ အင်တာဗျူးမှာ ကူကူရယ်လာ က ဟာလန်းထံမှ တုန့်ပြန်မှု ရခဲ့သည့်တိုင် သူ ဒီသီချင်းကို ထပ်ဆိုဦးမယ့် အကြောင်း ” ဒီအပေါ် လူစိတ်ဝင်စားမှု အများကြီး ရှိခဲ့တာကြောင့် ၊ ဒီလို အရာတွေ ဖြစ်လာတာပါ ။ ကျွန်တော် အရမ်း ပျော်ရွှင်ပါတယ် ။ ”

” တစုံတယောက်က သူ့နာမည် တပ်ပြီး သီချင်း ဆိုတယ် ဆိုတာ သူက ထိပ်တန်း ကစားသမား တယောက် သို့မဟုတ် ကမ္ဘာကျော် စတား တယောက် ဖြစ်လို့ပါပဲ ။ ဘယ်သူမှ မသိတဲ့ ကစားသမား တယောက် နာမည်ဆိုရင် ဒီလို သီချင်းထဲ ထည့်သုံးမှာ မဟုတ်ပါဘူး ။ ”

” သူ ဂိုးသွင်းခဲ့လို့ လူတိုင်း ပျော်ရွှင်ပါတယ် ။ ကျွန်တော်ကလည်း ယူရိုမှာ ချန်ပီယံ ဖြစ်ခဲ့လို့ ခုထက်ထိ ပျော်ရွှင်နေဆဲပါ ။ ဒါကို ကျွန်တော် ထပ်လုပ်သွားဦးမှာပါ ။ ဒီလို အရာတွေက ဆက်ပြီး ဖြစ်လာဦးမှာပါ ။ ဒါပါပဲ ။ ” လို့ ပြောကြားခဲ့ပါတယ် ။

ဆက်လက်ပြီး ကူကူရယ်လာ က ” အဆုံးမှာတော့ အင်္ဂလန် မီဒီယာတွေက ဒီသီချင်းရဲ့ နောက်ကွယ်က အကြောင်းအရာတွေကို အနည်းငယ် ဖယ်ရှားခဲ့ပါတယ် ။ သူ ( ဟာလန်း ) ဒါကို အပြည့်အဝ သဘောပေါက်ခဲ့တယ်လို့ ကျွန်တော် မထင်ပါဘူး ။ မီဒီယာတွေ ရေးခဲ့တာကို သူ ဖတ်လိုက်ပြီး ၊ ဒါကို အနည်းငယ် ကိုယ်လိုရာ ဆွဲတွေးခဲ့ပါတယ် ။ ”

” ခုခေတ်မှာ လူတွေဟာ ကိုယ်လိုရာ အရမ်း ဆွဲတွေးတတ်ပါတယ် ။ နောက်တော့ ( PFA ) ဆုပေးပွဲမှာ သူတို့ ဆုတက်ယူခဲ့တော့ ၊ ကျွန်တော့ အသင်းဖော် ပါလ်မာက သူ့ကို ကျွန်တော့ အကြောင်း မေးခဲ့တော့ ၊ သူက ရယ်စရာ အနေနဲ့ ပြောခဲ့တာပါလို့ ဖြေခဲ့ပါတယ် ။ ဒါပါပဲ ။ ” လို့ ပြောကြားခဲ့ပါတယ် ။

အဆုံးမှာတော့ ကူကူရယ်လာ က ” မီဒီယာတွေက သူ့ကို မန်စီးတီး နိုင်ပွဲ ရအပြီးမှာ ဒီလို သဘောထား ကွဲလွဲမှု ဖြစ်စေချင်တဲ့ ရည်ရွယ်ချက်နဲ့ ဒီမေးခွန်း မေးခဲ့တာပါ ။ ဒါပါပဲ ။ ဒါက ကျွန်တော့ အပေါ်မှာ ဘာသက်ရောက်မှုမှ မရှိပါဘူး ။ လူတိုင်း ကိုယ့်အလုပ် ကိုယ်လုပ်ပါတယ် ။ သူက ဂိုးသွင်းမြဲ သွင်းနေသလို ၊ ကျွန်တော်တို့ကလည်း ယူရို ချန်ပီယံ ဖြစ်ထားပါတယ် ။ ”

” လူတိုင်းမှာ ကိုယ်ပိုင် ဘဝ ရှိပြီး ၊ အရာရာက သူ့အတွက် ကောင်းကောင်းမွန်မွန် လည်ပတ်နေလို့ ကျွန်တော် အရမ်း ပျော်ရွှင်ပါတယ် ။ ဘာလို့လဲ ဆိုတော့ သူက ကြီးကျယ်တဲ့ ကစားသမား တယောက် ဖြစ်လို့ပါ ။ ကျွန်တော်ကလည်း ကိုယ့်အလုပ် ကိုယ်လုပ်နေပါတယ် ။ ” လို့ ပြောကြားခဲ့ပါတယ် ။"},
{"image" : "https://blogger.googleusercontent.com/img/b/R29vZ2xl/AVvXsEiopct0a1pnRB3KbMFS2iE4jEwcjQtyap1y6dg1Q8znXxRe2RLy8124B1B3BPlArzo_1TjYgzRFBuojGDCkjM3GavJZVDgZAqha_q4HYDnOtwKMlTh41sGRBPMBGem1C1kHqq75xVM8jntOOyCm57QdtABYEcKPH5Ia9nEn3ESoPIGNQS6bZEU-IrNl698/s840/IMG_20241102_191634.jpg","title" : "ဒဏ်ရာ ရသွားတဲ့ ကာလာဖီအိုရီ နှင့် နောက်ဆုံးရ အာဆင်နယ် သတင်းများ
","time" : "Sep7,2024","link" : "၁။ အာဆင်နယ် အသင်း ရဲ့ နောက်ခံလူ ကာလာဖီအိုရီ ဟာ ပြင်သစ် အသင်း နဲ့ ကစားခဲ့တဲ့ နေရှင်းလိဂ်ပွဲမှာ ဒမ်ဘီလီ ရဲ့ ဖျက်ထုတ်မှုကြောင့် ဒဏ်ရာ ရသွားခဲ့ပါတယ် ။ ကာလာဖီအိုရီ ဟာ ပြင်သစ် နဲ့ ပွဲမှာ ပုံစံကောင်း ပြသ နိုင်ခဲ့ပြီး ဘောလုံး ပေးပို့မှု ၆၄ ကြိမ် အထိ အောင်မြင်ခဲ့ကာ အဝေးဘော ပေးပို့မှုမှာလည်း ရာနှုန်းပြည့်တိကျ အောင်မြင် ခဲ့ပါတယ် ။ အီတလီ ဆေးအဖွဲ့ကတော့ ကာလာဖီအိုရီ ရဲ့ ဒဏ်ရာဟာ စိုးရိမ်စရာမရှိဘဲ နောက်ပွဲမှာ ပြန်လည် ပါဝင်နိုင်မယ်လို့ အတည်ပြု ထားပါတယ် ။
၂။ အာဆင်နယ် အသင်း ရဲ့ ဩဂုတ်လ တစ်လတာ အကောင်းဆုံး ကစားသမား‌ဆုကို ဘူကာရို ဆာကာ က ပရိသတ် မဲပေးမှု ၄၂ ရာခိုင်နှုန်း နဲ့ ရရှိ သွားခဲ့ပါတယ် ။ ဆာကာ ဟာ အာဆင်နယ် အတွက် ဩဂုတ်လ အတွင်း ၃ ပွဲ ကစား ၁ ဂိုးသွင်း ၊ ဂိုးဖန်တီးမှု ၃ ကြိမ် ပြုလုပ် နိုင်ခဲ့ပါတယ် ။
၃။ နာမည်‌ကျော် သတင်းထောက် Charles Watts က တိုက်စစ်မှူး ဂျေးဇု ဟာ နိုင်ငံတကာ ပြိုင်ပွဲကာလ အတွင်း အသင်း နဲ့အတူ လေ့ကျင့်ခန်း ပြန်ဆင်းနိုင်ဖို့ ရှိနေပြီး စပါးနဲ့ ပွဲမှာ ပြန်လည် ပါဝင် လာနိုင်ချေ ရှိတယ်လို့ ဖွင့်ဟ ပြောကြား လိုက်ပါတယ် ။

၄။ အာဆင်နယ် အသင်းရဲ့ data team ဟာ အပြောင်းအရွှေ့ပိတ်ခါနီးမှာ ဘရန်းဖိုဒ့် အသင်းရဲ့ တိုက်စစ် ကစားသမား အမ်ဘူမို ကို ခေါ်ယူဖို့ စဉ်းစား အကြံပေးခဲ့ပေမယ့် နွေရာသီမှာ ခေါ်ယူဖို့ ဖြစ်နိုင်ချေ မရှိ ခဲ့တာကြောင့် လက်လျော့ခဲ့ရတယ်လို့ Daily Mail ရဲ့ဖော်ပြချက် အရ သိရပါတယ် ။
၅။ အာဆင်နယ် အသင်းဟာ ဘာစီလိုနာ အသင်း ရဲ့ တောင်ပံ ကစားသမား ရာဖင်ညာ နှင့် ဗီလာ ကို ရောက်သွားတဲ့ အိုနာနာ ကို ခေါ်ဖို့ ကြိုးပမ်း ခဲ့ပေမယ့် ကစားသမား နှစ်ဦး စလုံး က ပွဲထွက်ခွင့် အတွက် အာမခံချက် ပေးဖို့ တောင်းဆိုခဲ့ပြီး အာဆင်နယ် ဘက်က မပေးနိုင်တာကြောင့် အပြောင်းအရွှေ့ မဖြစ်မြောက်ခဲ့တာ ဖြစ်တယ်လို့ သိရပါတယ် ။

၆။ အာဆင်နယ် အသင်း ခေါင်းဆောင် မာတင် အော်ဒီဂတ် ကတော့ ဘရိုက်တန် နဲ့ ပွဲမှာ သူ ဒဏ်ရာ ရခဲ့ပေမယ့် အခု အချိန်မှာတော့ ပြဿနာ တစ်စုံတစ်ရာ မရှိဘဲ လေ့ကျင့်ခန်း ပြင်ဆင်း နိုင်နေပြီ ဖြစ်တယ်လို့ ထုတ်ဖော် ပြောကြား လိုက်ပါတယ် ။အော်ဒီဂတ် ဟာ ကာဇက်စတန်နဲ့ ပွဲမှာလည်း နော်ဝေ အတွက် ပွဲချိန်ပြည့် ကစားခဲ့ပြီး Fotmob rating 8.6 အထိ ရခဲ့ပါတယ် ။
"},
{"image" : "https://blogger.googleusercontent.com/img/b/R29vZ2xl/AVvXsEgtOwYenGLYNRCRlKsX3yIZniyQekEAqyN7137Bo2CKlk-N2hZ6YouyN7mqDvohZLoqZtbDuHgI6kwhGoBnmoQOIyQN34pSSIJJyOpUI8F9U-nSV6Hnf5CsdcdKwDlsw4Ga5P0LR87YUBg5cc26WA-RWMIiMcP-EqjDj35a9cQYY7zKqbubeU4rcge5RyY/s1024/image_search_1730551760241.jpg","title" : "ယခုနှစ် ရာသီမှာ ချဲလ်ဆီး ကြယ်ပွင့်သစ် တဦး တောက်ပလာလိမ့်မယ်လို့ ယုံကြည်နေတဲ့ ကူကူရယ်လာ
","time" : "Sep7, 2024","link" : "ချဲလ်ဆီး အသင်းဟာ ပြီးခဲ့တဲ့ နွေရာသီ ဈေးကွက် အတွင်း ကစားသမားသစ် အများအပြား ထပ်မံ ခေါ်ယူခဲ့ရာ ၊ အများစုက တိုက်စစ် အားသန်တဲ့ ကစားသမားတွေ ဖြစ်ပါတယ် ။ ထိုအထဲမှာ ချဲလ်ဆီး ပရိသတ်တွေနဲ့ ရင်းနှီးမှု အပြည့် ရှိတဲ့ ကစားသမားကတော့ ဂျိုဝေါင် ဖဲလစ်ပဲ ဖြစ်ပါတယ် ။

အသက် ၂၄နှစ် အရွယ်ရှိ ယင်းပေါ်တူဂီ လက်ရွေးစင်ဟာ မနှစ်က ဇန်နဝါရီ ဈေးကွက်မှာ အက်သလက်တီကိုကနေ ချဲလ်ဆီးသို့ ၆လ အငှားနဲ့ ကစားခဲ့ဖူးပြီး ၊ ပရိသတ်တွေရဲ့ ချစ်ခင် အားပေးမှုများစွာ ရရှိခဲ့ပါတယ် ။

အခုအခါမှာတော့ ဖဲလစ်ဟာ ချဲလ်ဆီးသို့ ယူရိုသန်း ၅၀ဝန်းကျင်နဲ့ အပြီးသတ် ပြောင်းရွှေ့လာပြီ ဖြစ်ပါတယ် ။ ချဲလ်ဆီး ဘယ်နောက်ခံလူ မာ့ခ်ကူကူရယ်လာကတော့ အငှားနဲ့ ကစားခဲ့စဉ်ကလို ဖဲလစ် တယောက် ထပ်မံ တောက်ပလာဦးမယ်လို့ မျှော်လင့်နေပါတယ် ။

EFE သတင်းဌာနနဲ့ တွေ့ဆုံခဲ့တဲ့ အင်တာဗျူးမှာ ကူကူရယ်လာ က ” ဒီမှာ အငှား လာကစားခဲ့ဖူးတဲ့ လတွေမှာ သူ ကောင်းကောင်းမွန်မွန် စွမ်းဆောင်ပြခဲ့ပါတယ် ။ အဲဒီတုန်းက အဖွင့်ပွဲမှာ သူ တိုက်ရိုက် အနီနဲ့ အထုတ်ခံခဲ့ရတာ ကံဆိုးခဲ့ပြီး ၊ သူ ကိုယ်တိုင်လည်း ဒီပြစ်ဒဏ်ကို ရည်ရွယ်ချက်ရှိရှိ ကျူးလွန်ခဲ့တာ မဟုတ်ပါဘူး ။ ”

” အဲဒီနောက် သူ ကစားခွင့် အများကြီး ရခဲ့ပါတယ် ။ ဒါပေမယ့် သူဟာ ကျွန်တော်တို့ အတွက် အများကြီး ပံ့ပိုးပေးခဲ့ပါတယ် ။ ပရီးမီးယားလိဂ်မှာ နေရာလွတ်တွေ အများကြီး ရှိပါတယ် ။ သူ့အနေနဲ့ နေရာစုံ ရွေ့လျား ကစားပေးနိုင်တာကြောင့် ၊ သူ ကျွန်တော်တို့ကို အများကြီး ကူညီနိုင်ဖို့ မျှော်လင့်မိပါတယ် ။ ” လို့ ပြောကြားခဲ့ပါတယ် ။

တဖက်မှာ နည်းပြသစ် အန်ဇို မာရက်စ်ကာ လက်ထက် ချဲလ်ဆီးရဲ့ ရာသီသစ် အဖွင့် ၃ပွဲဟာ ပရိသတ်တွေ လိုချင်တဲ့ အနေအထားနဲ့ သိပ်ပြီး မကိုက်ညီနေခဲ့ပါဘူး ။ လက်ရှိ ချန်ပီယံ မန်စီးတီးကို ရှုံးခဲ့တာက ဖြေသိမ့်လို့ ရပေမယ့် ၊ နိုင်ငံတကာ ပွဲကာလ မတိုင်ခင် ကစားခဲ့တဲ့ ပဲလေ့စ်နဲ့ ပွဲမှာ ၂မှတ် လျော့ခဲ့တာက စိတ်ပျက်စရာ ဖြစ်ပါတယ် ။

ကူကူရယ်လာကတော့ ချဲလ်ဆီး ပရိသတ်တွေကို စိတ်ရှည်သည်းခံဖို့ တောင်းဆိုတဲ့ အနေနဲ့ ” ကျွန်တော် ပျော်ပါတယ် ။ ကျွန်တော်တို့မှာ ရှိတဲ့ နည်းပြက အရမ်း တော်ပါတယ် ။ သူ့မှာ အလွန် ရှင်းလင်းတဲ့ အိုင်ဒီယာတွေ ရှိပါတယ် ။ ကျွန်တော်တို့ဟာ လတ်တလော နှစ်တွေ အတွင်း နည်းပြ အပြောင်းအလဲ များစွာ လုပ်ခဲ့ပါတယ် ။ ”

” နည်းပြ အများကြီး မပြောင်းပဲနဲ့ ကျွန်တော်တို့ တည်ငြိမ်မှု တခုခု ရှာဖွေနိုင်မလား ဆိုတာ စောင့်ကြည့်ကြတာပေါ့ ။ ဒါမှ မန်နေဂျာက သူ့အိုင်ဒီယာတွေကို လွှဲပြောင်းပေးနိုင်မှာပါ ။ ကျွန်တော်တို့ တည်ငြိမ်မှု လိုအပ်ပါတယ် ။ ကျွန်တော်တို့မှာ အရည်အသွေးမြင့် ကစားသမားတွေ ရှိပါတယ် ။ ”

လိုအပ်တဲ့ စိတ်ရှည်သည်းခံမှုသာ ကျွန်တော်တို့ ရလာနိုင်မယ်ဆိုရင် အရာရာ ကောင်းကောင်းမွန်မွန် လည်ပတ်နိုင်မှာပါ ။ ကျွန်တော်တို့မှာ ခြေစွမ်း အဆင့် တခု ရှိပြီး ၊ တည်ငြိမ်မှုပဲ လိုအပ်ပါတယ် ။ နည်းပြတွေနဲ့ ကစားသမားတွေ အတွက် အရေးကြီးတဲ့ အရာ တခုခု လုပ်ခွင့် ရဖို့ပေါ့ ။ ” လို့ ပြောကြားခဲ့ပါတယ် ။"},
{"image" : "https://blogger.googleusercontent.com/img/b/R29vZ2xl/AVvXsEjxIMQFHIhjjwma9Jb7Xw1zhK5UUJ4KsQ2O8xW5_8jTqEIRfiR__wULR_4Jog4KmRwC9Ha2VWS8_OwA8LqxQ76EBQZRDtEd-e8V5iXygE_TyBdIIz_XclMmPHjXURc3lrsghgNc-0eOwtWr63nX81WkmBjAtk_OJSsXTsni16jTTy9Ihf6lknbAeFjSW74/s768/image_search_1730552135505.jpg","title" : "အိုင်ယာလန် နဲ့ ပွဲမှာ ဂိုးသွင်းအပြီး အောင်ပွဲမခံခဲ့တဲ့ အကြောင်းအရင်းကို ရှင်းပြလိုက်တဲ့ ဒက်ကလန်ရိုက်စ်
","time" : "Sep8, 2024","link" : "နည်းပြသစ် လီကာစလေ လက်အောက်မှာ ပထမဆုံး ကစားခဲ့တဲ့ ပွဲမှာ အင်္ဂလန် လက်ရွေးစင် အသင်းဟာ အိုင်ယာလန် အသင်းကို နှစ်ဂိုးပြတ် အနိုင်ရပြီး အဖွင့်လှ သွားခဲ့ပါတယ် ။ အင်္ဂလန် အသင်း အတွက် ဂိုးတွေကိုတော့ ဒက်ကလန်ရိုက်စ် နှင့် ဂရီးလစ်ရှ် တို့က သွင်းယူ ပေးခဲ့တာ ဖြစ်ပါတယ် ။

အိုင်ယာလန် နဲ့ ပွဲမှာ အာဆင်နယ် ကွင်းလယ်လူ ရိုက်စ် ဟာ ကိုယ်တိုင် သွင်းခဲ့သလို ဂရီးလစ်ရှ် ရဲ့ သွင်းဂိုးကိုလည်း ဖန်တီး ပေးခဲ့ပါတယ် ။ ရိုက်စ် နှင့် ဂရီးလစ်ရှ် တို့ နှစ်ဦးစလုံးဟာ အိုင်ယာလန် နွယ်ဖွားတွေ ဖြစ်သလို အိုင်ယာလန် လူငယ် အသင်းမှာလည်း ကစားဖူးတဲ့သူတွေ ဖြစ်ပါတယ် ။
ဒါကြောင့် အိုင်ယာလန် ပရိသတ်တွေဟာ ပွဲချိန်အတွင်းမှာ ရိုက်စ် နှင့် ဂရီးလစ်ရှ် တို့ကို လှောင်ပြောင်တဲ့ စာတမ်းတွေ ကိုင်စွဲ အော်ဟစ်မှုတွေလည်း ရှိခဲ့ပါတယ် ။ ဒါပေမဲ့ လည်း ရိုက်စ် ဟာ ဂိုးသွင်းပြီးချိန်မှာတော့ အိုင်ယာလန် အသင်းကို လေးစားတဲ့ အနေနဲ့ လုံးဝ အောင်ပွဲ ခံခဲ့ခြင်း မရှိပါဘူး ။

ဒီအကြောင်း နဲ့ ပတ်သက်ပြီး ရိုက်စ် က ” ဂိုးသွင်းနိုင်ခဲ့တဲ့ အတွက် တကယ့်ကို ခံစားရတာ ကောင်းပါတယ် ။ ဒါပေမြဲ ကျနော် ဘယ်တော့မှ အိုင်ယာလန် ဘက်ကို အောင်ပွဲခံသွားမှာ မဟုတ်ပါဘူး ၊ ကျနော့်မှာ အိုင်းရစ် မိသားစုဝင်တွေ ရှိပါတယ် ၊ အဖွား နှင့် အဖိုးတို့ပေါ့ ၊ သူတို့က ဒီမှာတော့ မရှိတော့ပေမယ့် အောင်ပွဲခံရင် သူတို့ကို မလေးစားသလို ဖြစ်သွားမှာပေါ့ဗျာ ၊ ကျနော့်အဖေလည်း ဒီမှာ ရှိနေခဲ့ပါတယ် ။ ”
 ဒါကြောင့် ကျနော် ပွဲအပေါ်ပဲ အာရုံစိုက် ကစားခဲ့ပါတယ် ၊ ဂိုးသွင်း နိုင်တဲ့ ခံစားချက်က ကောင်းပါတယ် ၊ ကျနော်လည်း ပွဲမှာ ခြေစွမ်းပြပြီး ဂိုးတွေ ပိုသွင်းနိုင်ဖို့ကိုပဲ အာရုံစိုက်ခဲ့တာပါ ၊ တကယ့်ကို အပေါင်း လက္ခဏာဆောင်ခဲ့ပါတယ် ။ ” လို့ ပြောကြား သွားခဲ့ပါတယ် ။
"},
{"image" : "https://blogger.googleusercontent.com/img/b/R29vZ2xl/AVvXsEjJ88KNMJ33TSFRMtCd4N5dHtq8c6PFyjH1hyphenhyphenKdSlWM01dMPGGcBrq2Kmxn8s-qzVurifUUjBgPINb7SpeduSV7C1QmwLACDoD2j_0ULlAzRMNRm_Vu8bbta3HUE733UGiHVBBXYKG5nWOR-xCHbEdYbLgOK5Y2KwORmQZuVGgl4ibhqZ2-YfxH1y_FWeQ/s1300/image_search_1730552423782.jpg","title" : "ချဲလ်ဆီးတို့ ကိုးလ်ပါလ်မာကို ကွန်းဖရန့်လိဂ် လူစာရင်းမှ ချန်လှပ်ခဲ့တာဟာ ပြိုင်ပွဲ အပေါ် မလေးမစား လုပ်ရာကျကြောင်း ဝေဖန်လိုက်တဲ့ ပရီးမီးယားလိဂ် တိုက်စစ်မှူးဟောင်း","time" : "Sep9, 2024","link" : "ချဲလ်ဆီး အသင်းဟာ နိုင်ငံတကာ ပွဲကာလ မတိုင်ခင်မှာပဲ ကွန်းဖရန့်လိဂ် အုပ်စုအဆင့် အတွက် အပြီးသတ် ကစားသမား စာရင်းကို ထုတ်ပြန်ခဲ့ရာ ၊ အားအထားရဆုံး ကစားသမား ဖြစ်တဲ့ အင်္ဂလန် လက်ရွေးစင် တိုက်စစ်ကြယ်ပွင့် ကိုးလ်ပါလ်မာကို ချန်လှပ်ခဲ့ပါတယ် ။

ဒါဟာ ဒီရာသီ ပွဲအမြောက်အမြား ကစားရမယ့် အနေအထား အတွက် ပါလ်မာ တယောက် ဒဏ်ရာ ပြဿနာတွေက ရှောင်လွှဲနိုင်ဖို့ ရည်ရွယ်ချက်နဲ့ ဖြစ်တယ်လို့ သိရပါတယ် ။ ပါလ်မာ အပြင် ချဲလ်ဆီးဟာ ကွင်းလယ်လူ ရိုမီယို လာဗီယာနဲ့ ခံစစ်မှူး ဝက်စ်လေ ဖိုဖာနာတို့လည်း ယင်းကစားသမားစာရင်းမှာ ပါဝင်ခဲ့ခြင်း မရှိပါဘူး ။

လာဗီယာနဲ့ ဖိုဖာနာတို့ဟာ ပြီးခဲ့တဲ့ တရာသီလုံး ကာလရှည် ဒဏ်ရာကြောင့် လွဲချော်ခဲ့ပြီး ၊ ဒီရာသီမှာတော့ ကြံ့ခိုင်မှု အခြေအနေ အတော်လေး တိုးတက်နေလို့ ၊ ကွန်းဖရန့်လိဂ် ကစားရင်း ၎င်းတို့ ဒဏ်ရာ ထပ်မရစေလိုတဲ့ ရည်ရွယ်ချက်နဲ့ ချန်လှပ်ခဲ့တာ ဖြစ်ပါတယ် ။

အက်စ်တွန် ဗီလာ တိုက်စစ်မှူးဟောင်း ဂတ်ဘီ အဘွန်လဟောကတော့ ချဲလ်ဆီးရဲ့ ဒီဆုံးဖြတ်ချက်ဟာ ကွန်းဖရန့်လိဂ် အပေါ် လေးစားမှု မထားတဲ့ လုပ်ရပ် ဖြစ်ကြောင်း ဝေဖန်ခဲပ့ပေမယ့် ၊ ယင်းကြယ်ပွင့် ၃ဦး ဒဏ်ရာ မရစေဖို့ သဘောထားကိုတော့ နားလည်ကြောင်း အခုလိုပဲ ဖွင့်ဟလာပါတယ် ။

Talksport နဲ့ တွေ့ဆုံခဲ့ရာမှာ အဘွန်လဟော က ” ဒါဟာ ဒီပြိုင်ပွဲကို သူတို့ မလေးမစား လုပ်ရာကျတယ်လို့ ထင်ပါတယ် ။ ဘာလို့လဲဆိုတော့ ဒါက ယူရိုပါလိဂ် သို့မဟုတ် ချန်ပီယံလိဂ်သာ ဆိုရင် သူတို့ ဒီလိုမျိုး လုပ်မှာ မဟုတ်တာကြောင့်ပါ ။ ”

” သူတို့ဟာ ကွန်းဖရန့်လိဂ်ကို ကြည့်ပြီး ၊ ‘ ဟာ ၊ ငါတို့က ချဲလ်ဆီးပါ ၊ ဒီပြိုင်ပွဲမျိုးမှာ ငါတို့ ပြိုင်ကို မပြိုင်သင့်တာ ၊ တခုခု ထိခိုက်နိုင်ခြေ ရှိမယ့် ကစားသမားတွေကို အနားပေးရအောင် ‘ ဆိုပြီး တွေးလိုက်တဲ့ သဘောပါပဲ ။ အထူးသဖြင့် လာဗီယာနဲ့ ဖိုဖာနာပေါ့ ။ သူတို့ဟာ ကာလရှည် ဒဏ်ရာ ပြဿနာတွေ ရခဲ့ဖူးကြပါတယ် ။ ”

” ဒါကြောင့် ချဲလ်ဆီးဖက်က ‘ ယူရိုပါ ကွန်းဖရန့်လိဂ်မှာ သူတို့ကို အနားပေးမယ် ၊ ငါတို့ ပိုအားနည်းတဲ့ အသင်းနဲ့ပဲ ကစားနိုင်တယ် ၊ နောက်ပြီး ပရီးမီးယားလိဂ်ကို ဒီအနားပေးထားတဲ့ ကစားသမားတွေနဲ့ အာရုံစိုက်ရမယ် ‘ ဆိုပြီး တွေးထားတဲ့ပုံပါပဲ ။ ”

အရိုးသားဆုံး ဝန်ခံရရင် ဒါက ပြိုင်ပွဲ အပေါ် အတော်လေး မလေးမစား လုပ်ခြင်း ဖြစ်ပါတယ် ။ ကျွန်တော်သာ သူတို့နဲ့ ရင်ဆိုင်ရမယ့် ပြိုင်ဖက် အသင်းသား ဖြစ်ခဲ့ရင် ၊ သူတို့ကို ကြည့်ပြီး ကျွန်တော့ရဲ့ team talk က ‘ သူတို့စိတ်ထင် အဓိက ကစားသမားတွေ ချန်ပြီး ကစားရင်တောင် ငါတို့ကို နိုင်မယ် ဆိုတဲ့ ပုံစံမျိုး ‘ လို့ ပြောမှာပါ ။ ”

” သူတို့နဲ့ ကစားခဲ့ရရင် ကျွန်တော့ အတွေးမှာ ‘ ပါလ်မာက ဒီလို ပြိုင်ပွဲကို ကစားဖို့ မလိုဘူး ဟုတ်လား ၊ ဒါက အရှုပ်အထုပ် ပြိုင်ပွဲမို့လား ‘ ဆိုပြီး ဖြစ်မိမှာပါ ။ ဒါပေမယ့် ကျွန်တော် နားလည်ပါတယ် ။ ခင်ဗျား အနားရဖို့ လိုသလိုမျိုး ၊ ဒီကစားသမားတွေလည်း နားဖို့ လိုပါတယ် ။ ” လို့ ပြောကြားခဲ့ပါတယ် ။

"},
{"image" : "https://blogger.googleusercontent.com/img/b/R29vZ2xl/AVvXsEji3msorMEnkroQd3yB0TyIjt3NoiN2D2b8gHuKAIEcsZcedi0MQyUjFOLB2coQUFMib41JpTsqm_m8fU-4ihYyL61ZpJ8GZsC6PoqcRhi1xgtgRyDMMWkYyEs2I3q7PKefTPAxh-R9BG9UGd3G0rptNk5vW53WsGQ-CoQB2g9VThOA-Y2dJ_5iKVwoYvQ/s1024/image_search_1730552751267.jpg","title" : "အိုဆီမန်ကို ချဲလ်ဆီးတို့ ဘာကြောင့် မခေါ်နိုင်ခဲ့လဲ ဆိုတာ အသေးစိတ် ရှင်းပြလာတဲ့ မီခေးလ်","time" : "Sep10, 2024","link" : "ချဲလ်ဆီး အသင်းဟာ ပြီးခဲ့တဲ့ နွေရာသီ ဈေးကွက်ရဲ့ နောက်ဆုံးရက်မှာ နာပိုလီ အသင်းကနေ နိုင်ဂျီးယား လက်ရွေးစင် တိုက်စစ်မှူး ဗစ်တာ အိုဆီမန်ကို တရာသီ အငှားနဲ့ အရင်ခေါ်ကာ ၊ စာချုပ်ထဲမှာ အပြီးသတ် ပြောင်းရွှေ့ကြေး တရပ်ရပ်နဲ့ ခေါ်ယူခွင့်ကို ထည့်ချုပ်နိုင်ဖို့ ကြိုးပမ်းခဲ့ပေမယ့် မအောင်မြင်ခဲ့ပါဘူး ။

အိုဆီမန် နာပိုလီမှာ အနာဂတ် မရှိတော့တာ အချိန် အတော်ကြာအောင် သိထားလျက်နဲ့ ၊ ဈေးကွက် ပိတ်သိမ်းခါနီးမှ ဖုတ်ပူမီးတိုက် ခေါ်ယူဖို့ ကြိုးစားခဲ့တာက ချဲလ်ဆီးရဲ့ အမှားလို့ သုံးသပ်မှုတွေ ရှိနေသလို ၊ ကစားသမားဖက်က လစာလျှော့မယူပေးလို့ အပြောင်းအရွှေ့ ပျက်ပြယ်ခဲ့ရတယ်လို့ ယူဆမှုတွေလည်း ရှိနေပါတယ် ။

ဒီအပြောင်းအရွှေ့ ဆွေးနွေးမှုမှာ ကိုယ်တိုင် ပါဝင်ခဲ့တဲ့ ချဲလ်ဆီး ကွင်းလယ်လူ ဂျွန်အိုဘီ မီခေးလ်ကတော့ သူ့ရဲ့ ကိုယ်ပိုင် Podcast အစီအစဉ်မှတဆင့် ဘာကြောင့် အိုဆီမန်နဲ့ ချဲလ်ဆီး အကြား အပြောင်းအရွှေ့ မဖြစ်မြောက်ခဲ့တာလဲ ဆိုတာ အခုလိုပဲ ရှင်းလင်းလာပါတယ် ။

မီခေးလ် က ” ဗစ်တာဖက်က ဘာအလိုရှိခဲ့လဲ ဆိုတာ ကျွန်တော် သိပါတယ် ။ ကလပ်ဖက်က သူ့ကို ဘာတွေ ကမ်းလှမ်းခဲ့လဲ ဆိုတာ ကျွန်တော် သိပါတယ် ။ ကျွန်တော်တို့ရဲ့ ဆွေးနွေးမှု ဘယ်အထိ ရောက်ခဲ့လဲ ဆိုတာ ကျွန်တော် သိပါတယ် ။ အဆုံးမှာ ကျွန်တော်တို့ အပြန်အလှန် သဘောတူညီမှု ရခဲ့ပါတယ် ။ ”

” တခု ရှိတာက ဟိုနည်းနည်း ဒီနည်းနည်း လိုနေခဲ့တာပါ ။ စာချုပ်စာတမ်းတွေ ၊ ဆေးစစ်ဖို့ ကိစ္စနဲ့ တခြား အခက်အခဲ အနည်းငယ်ကြောင့် ဒီအပြောင်းအရွှေ့ကို ဖြစ်မြောက်အောင် ကျွန်တော်တို့ မလုပ်ဆောင်နိုင်ခဲ့ပါဘူး ။ ဒီအပြောင်းအရွှေ့ အကောင်အထည် ပေါ်ဖို့ ၂ဖက်လုံးက ကိုယ့်အလုပ် ကိုယ်လုပ်ခဲ့ကြပါတယ် ။ ”

” အိုဆီမန်ကို ခေါ်ဖို့ ချဲလ်ဆီးကို ကျွန်တော် တိုက်တွန်းခဲ့တာပါ ။ ဘာလို့လဲဆိုတော့ ဒီကလပ်ကို သူတို့ ဘယ်နေရာမျိုးဆီ ဆွဲခေါ်သွားချင်လဲ ဆိုတာ ကျွန်တော် ခံစားမိလို့ပါ ။ နောက်ပြီး ဗစ်တာဖက်ကလည်း ချဲလ်ဆီးဆီ ဘယ်လောက်ထိ ပြောင်းချင်လဲ ဆိုတာမျိုးပေါ့ ။ ”

ဒီအပြောင်းအရွှေ့ ဖြစ်မလာလို့ သူ စိတ်ပျက်ခဲ့ပါတယ် ။ ဈေးကွက် ပိတ်သွားတော့ ကျွန်တော် သူ့ကို ဖုန်းဆက်ခဲ့ပါတယ် ။ မိနစ် ၂၀လောက် ကျွန်တော်တို့ ဖုန်းပြောခဲ့ပြီး ၊ အဲဒီမှာ ကျွန်တော်က ‘ နားထောင် ၊ ငါ မင်းအတွက် အမြဲ ရှိနေတယ် ၊ မင်း ကိုယ့်ကိုယ်ကို နှိမ့်ချပြီး နေဖို့ပဲ လိုတယ် ၊ ရှေ့ဆက် လေ့ကျင့်ပါ ၊ ဒါက အကောင်းဆုံး အခြေအနေ မဟုတ်တာ ငါသိတယ် ၊ ဒါပေမယ့် မင်း စိတ်ဓာတ် ကြံ့ခိုင်တယ် ဆိုတာလည်း ငါသိတယ် ‘ လို့
ပြောခဲ့ပါတယ် ။ ”

” ဗစ်တာဟာ ကိုယ်ပိုင်ဟန် ကိုယ်ပိုင်မာန် ရှိတဲ့ ကစားသမားမျိုးပါ ။ သူဟာ ဒီဒီယာ ဒရော့ဘာ ၊ ဒီယေဂို ကော်စတာတို့လို တိုက်စစ်မှူးမျိုးပါ ။ ဒါက ကျွန်တော်တို့ အသင်းမှာ လိုအပ်နေတဲ့ အရာပါပဲ ။ အဆုံးသတ် သေချာတဲ့ ၊ ပြိုင်ဖက် ခံစစ်ကြောင်းကို ခြောက်လှန့်နိုင်မယ့် တိုက်စစ်မှူးမျိုးပေါ့ ။ ဗစ်တာမှာ ဒီအရည်အသွေးတွေ သေချာပေါက် ရှိပါတယ် ။ ” လို့ ပြောကြားခဲ့ပါတယ် ။

ဆက်လက်ပြီး မီခေးလ် က လစာလျှော့မယူလို့ အိုဆီမန်နဲ့ ချဲလ်ဆီးတို့ သဘောတူညီမှု မရခဲ့ဘူး ဆိုတဲ့ ယူဆချက်တွေ အပေါ် ” အပြောင်းအရွှေ့ ဆွေးနွေးမှုမှာ ဘာပြဿနာမှ မရှိခဲ့တာ သေချာပါတယ် ။ ဒါကို ဇန်နဝါရီ ဈေးကွက် ဒါမှမဟုတ် နောက်နှစ် နွေရာသီ ဈေးကွက်မှာ ပြန်ဆက်ရင် ရနိုင်ပါတယ် ။ ”

” ကျွန်တော်တို့ ဘယ်အထိ ခရီးပေါက်ခဲ့လဲ ၊ ဘယ်နေရာမှာ ရပ်ခဲ့ရလဲ ဆိုတာ သိပါတယ် ။ အသေးအဖွဲ အချက်အလက် အနည်းငယ်ပဲ အပြီးသတ် လုပ်ဆောင်ဖို့ ကျန်ခဲ့တာပါ ။ ဒါပြီးခဲ့ရင် အပြောင်းအရွှေ့က ဖြစ်မြောက်လာပါလိမ့်မယ် ။ ”

” ကျွန်တော့ အမြင်အရ ဗစ်တာနဲ့ ပတ်သက်ပြီး ကလပ်ဖက် အရမ်း ပျော်ရွှင်တဲ့ အနေအထားမှာ ရှိနေသလို ၊ ဗစ်တာဖက်ကလည်း ထိုနည်း၎င်း ခံစားရပါတယ် ။ ကျွန်တော် ဒီကိစ္စနဲ့ ပတ်သက်ပြီး ရပ်နားသွားမှာ မဟုတ်ပါဘူး ။ ကျွန်တော် သူ့ကို ချဲလ်ဆီးဆီ မရရအောင် ခေါ်သွားချင်ပါတယ် ။ ”

” ဗစ်တာက ကျွန်တော့ ညီငယ်လို ဖြစ်နေလို့ ၊ နိုင်ဂျီးရီးယားသား တယောက် ဖြစ်နေလို့ သူ့ကို ချဲလ်ဆီးဆီ ခေါ်ချင်တာ မဟုတ်ပါဘူး ။ သူဟာ လက်ရှိ ကမ္ဘာ့အကောင်းဆုံး တိုက်စစ်မှူး တဦး ၊ အာဖရိက အကောင်းဆုံး ကစားသမား တဦး ဖြစ်နေလို့ ၊ အသင်းဆီ ဘာတွေ ယူဆောင်ပေးနိုင်လဲ ဆိုတာ သိထားလို့ ကျွန်တော် သူ့ကို ချဲလ်ဆီးဆီ ခေါ်ပေးချင်တာပါ ။ ”

ချဲလ်ဆီး ပရိသတ် အများစုကလည်း ဗစ်တာ ကလပ်ဆီကို ဘာတွေ ယူဆောင်ပေးလာနိုင်လဲ ဆိုတာ သိကြပါတယ် ။ ဗစ်တာဟာ အပြောင်းအရွှေ့ မဖြစ်လာခဲ့တာနဲ့ ပတ်သက်ပြီး ဝေဖန်မှု များစွာ ရင်ဆိုင်ထားရပါတယ် ။ ဘာလို့လဲဆိုတော့ လူတွေက ဒီကိစ္စ အကြောင်း အတွင်းအပြင် သေသေချာချာ မသိကြလို့ပါ ။ ”

” ဒီချာတိတ်ကို မဝေဖန်ခင် ခင်ဗျား ဒီကိစ္စကို သိအောင်အရင်လုပ်ဖို့ လိုပါတယ် ။ ဗစ်တာဟာ ဒီကလပ်ဆီ အမှန်တကယ် ပြောင်းလာချင်ခဲ့တာပါ ။ သူဟာ ဟိုဖက်နဲ့ရော ၊ ဒီဖက်နဲ့ပါ ညှိနှိုင်းမှု အဆင်ပြေစေဖို့ အလယ်မှာ ကြားဝင်ပေးခဲ့ရပါတယ် ။ ဘာလို့လဲဆိုတော့ ကျွန်တော်တို့ဟာ လစာကိစ္စ သဘောတူညီမှု ရခဲ့ပေမယ့် ၊ အသေးအဖွဲ အချက်အလက်လေးတွေမှာ အဆင်ပြေအောင် မညှိနှိုင်းနိုင်ခဲ့လို့ပါ ။ ”

” ဗစ်တာ လောဘကြီးတယ် ဆိုပြီး အဓိပ္ပာယ် မရှိတဲ့ ဝေဖန်မှုတွေ ကျွန်တော် ကြားနေရပါတယ် ။ နိုင်ဂျီးရီးယားသားတွေ သူ့ကို အားပေးထောက်ခံဖို့ အချိန်ကျပါပြီ ။ ရှေ့မှာ ကျွန်တော် ပြောခဲ့သလို ၊ ချဲလ်ဆီးသာ သူ့ကို ခေါ်ချင်သေးရင် ဇန်နဝါရီ ဈေးကွက်မှာ ဒီကိစ္စ ရှေ့ဆက်လို့ ရပါတယ် ။ ”

” ချဲလ်ဆီးဟာ ဗစ်တာကို အလိုရှိနေဆဲ ဖြစ်သလို ၊ ဗစ်တာကလည်း ချဲလ်ဆီးကို လာချင်နေဆဲပါ ။ ကျွန်တော်တို့ ဘယ်နေရာကို ရောက်နေလဲ ဆိုတာ တိတိကျကျ သိပါတယ် ။ အပြောင်းအရွှေ့ ညှိနှိုင်းမှု ခက်ခဲနေတာ မဟုတ်ပါဘူး ။ အပြီးသတ်နိုင်ဖို့ပဲ လိုခဲ့တာပါ ။ ” လို့ ပြောကြားခဲ့ပါတယ် ။"},
{"image" : "https://blogger.googleusercontent.com/img/b/R29vZ2xl/AVvXsEg7fgG_kvVwbStbilJhxC1byf59_IeZF6f6U9wBLumO27BdlVc1hD6_Tn4bPJrPm1E6UQcmpDiDKHlOhMBhoEeL7WhfpwBKPHWgEjjIpQs7IuUb0zO6cxL3A_HKEFTzdRL_IGQkny9baVuFrgxnMvENvkP2-GKcbOLLZprp1NgVOOR3e_E2F52CXaR6xiE/s686/image_search_1730552890651.jpg","title" : "တစ်လလောက် နားရဖို့ ရှိနေတဲ့ အော်ဒီဂတ် နှင့် နောက်ဆုံးရ အာဆင်နယ် သတင်းများ","time" : "Sep11,2024","link" : "ပရီးမီးယားလိဂ် သမိုင်းတစ်လျှောက် အာဆင်နယ် အသင်းဟာ ပထမဆုံးအကြိမ် အဖြစ် မြောက်လန်ဒန်ဒါဘီ ပွဲမှာ အဝေးကွင်းကွင်း ဝတ်စုံ အနက်ရောင်ကို ဝတ်ဆင် ကစားရမယ်လို့ သတင်းတွေ ထွက်ပေါ် နေပါတယ် ။ ပရီးမီးယားလိဂ် နှင့် PGMOL တို့က အာဆင်နယ် အသင်း အိမ်ကွင်း ဝတ်စုံမှာ အဖြူများနေတာကြောင့် မြောက်လန်ဒန်ဒါဘီ တွင် အဝေးကွင်း ဝတ်စုံကို ဝတ်ဆင် ကစားစေတာ ဖြစ်ပါတယ် ။
အာဆင်နယ် အသင်းကနေ အငှားထွက် ကစားနေကြတဲ့ ဗီအဲရာ နှင့် လိုကွန်ဂါတို့ နှစ်ဦးစလုံးဟာ ဒဏ်ရာ အသီးသီး ရရှိ သွားခဲ့ကြတာကြောင့် ကာလ အနည်းငယ်ကြာ အနားယူ ရတော့မှာ ဖြစ်ပါတယ် ။ ဗီအဲရာ ဟာ ညာဘက်ပေါင်ခြံ ဒဏ်ရာ ရရှိ သွားခဲ့တာဖြစ်ပီး လိုကွန်ဂါကတော့ တံကောက်ကြော ဒဏ်ရာ ရရှိ သွားခဲ့တာပါ ။
အင်္ဂလန် အသင်း နည်းပြ လီကာစလေ က‌ ဘန်ဝှိုက် ရဲ့ လက်ရွေးစင် ကစားသမား ဘဝ အနာဂတ် နဲ့ ပတ်သက်ပြီး ” ကျနော် သူ နဲ့ စကားပြောဖို့ အစီအစဉ် မရှိပါဘူး ။ ကျနော် သိထားသလောက် သူ့ဘက်က လက်‌ရွေးစင် အသင်းမှာ သူ့ကို မရွေးဖို့ တောင်းဆို ထားဝာာပါ ။ ” လို့ ပြောကြား သွားခဲ့ပါတယ် ။

မာတင် အော်ဒီဂတ် ဟာ သူ့ရဲ့ ခြေကျင်းဝတ် ဒဏ်ရာ အဖြေကို စိုးရိမ်တကြီး နဲ့ စောင့်ဆိုင်း နေပြီး မြောက်လန်ဒန် ဒါဘီ ပွဲကို လွဲချော်ဖို့ သေချာသလောက် ရှိနေပါတယ် ။ နော်ဝေ က သတင်းတွေ အရတော့ အော်ဒီဂတ် ဟာ တစ်လလောက် အနားယူရဖွယ် ရှိနေတယ်လို့ သိရပါတယ် ။
Premier League’s Independent Key Match Incidents က ဘရိုက်တန် နဲ့ ပွဲက ရိုက်စ် ရဲ့ အနီကဒ် ဆုံးဖြတ်ချက်မှာ ဒိုင်လူကြီး ရဲ့ ဆုံးဖြတ်ချက် ဟာ မှန်ကန်ကြောင်း ထောက်ခံလိုက်ပါတယ် ။ KMI က ရိုက်စ် ဟာ ဘောလုံး ကို အသာလေး ထိလိုက်ပေမယ့် ဒိုင်လူကြီး က မြင်သွားခဲ့ချိန်မှာတော့ အဝါပြဖို့ကလွဲပြီး တခြား ရွေးချယ်စရာ မရှိကြောင်း သုံးသပ် သွားခဲ့ပါတယ် ။
အာဆင်နယ် အသင်းဟာ ဗလန်စီယာ အသင်း ရဲ့ လူငယ် ကွင်းလယ်လူ Javi Guerra ကို ခေါ်ယူဖို့ စိတ်ဝင်စား နေပါတယ် ။ Javi Guerra ဟာ စာချုပ်ဖျက်သိမ်းကြေး ယူရို သန်း ၁၀၀ ရှိနေပေမယ့် ဗလန်စီယာ အသင်းဘက်က ယူရို သန်း ၃၀ ရရင် ရောင်းချဖို့ ဆန္ဒ ရှိနေပါတယ် ။ Javi Guerra ကလည်း အာတီတာကြောင့် အာဆင်နယ် ကို ပြောင်းဖို့ ဆန္ဒ ပြင်းပြ နေပါတယ် ။"},
{"image" : "https://blogger.googleusercontent.com/img/b/R29vZ2xl/AVvXsEgZIBe2rjiivi7d3v53KJysS_dQ0n7qQWFC3XZZlpPV_eTdOsVmxQ-swKj0bEQEscAIQndFp-GmdK_tuskNiWa7D_eD2XJYKheo_ix3pd2z7SpKOBIjEl5A3CcF1Vp-OGcA1mVXjpB-jFChTCPV-s-If6kGoczYKf7TNnfcwzSFsG_U2dQoMXxU93wmncY/s840/image_search_1730553074716.jpg","title" : "ချဲလ်ဆီးက ကန်ထုတ်ခံရခြင်း အတွက် ကိုယ့်ကိုယ်ကိုသာ အပြစ်တင်ရမယ်လို့ စတာလင်ထံ မက်ဆေ့ချ် ပေးသွားတဲ့ ချဲလ်ဆီး နောက်ခံလူဟောင်း","time" : "Sep11, 2024","link" : "ချဲလ်ဆီး အသင်းဟာ ပြီးခဲ့တဲ့ နွေရာသီ ဈေးကွက် နောက်ဆုံးရက်မှာ အင်္ဂလန် ဝါရင့် တောင်ပံ ကစားသမား ရာဟင်း စတာလင်ကို မြို့ခံပြိုင်ဖက် အာဆင်နယ် အသင်းထံ တရာသီ အငှားချခဲ့ပါတယ် ။ စတာလင်ဟာ ဒီမတိုင်ခင် တပတ်ကျော်မှာပဲ ချဲလ်ဆီးရဲ့ အပြီးသတ် ကစားသမား စာရင်းကနေ ဖယ်ရှားခံခဲ့ရပါတယ် ။

အသက် ၂၉နှစ် အရွယ်ရှိ စတာလင်ဟာ ချဲလ်ဆီးနဲ့ စာချုပ် သက်တမ်း ၂နှစ် ကျန်နေသေးပြီး ၊ အာဆင်နယ်ကို အငှားသက်သက်နဲ့ ရောက်သွားတာကြောင့် ၊ ရာသီကုန်တာနဲ့ ချဲလ်ဆီးထံ ပြန်လာရဦးမှာ ဖြစ်ပါတယ် ။ သို့ပေမယ့် ရာသီသစ် မစတင်ခင် အပြီးသတ် ကစားသမား စာရင်းက ဖယ်ရှားခံခဲ့ရတဲ့ အပေါ် စတာလင်ရဲ့ အသိုင်းအဝိုင်းက အတော်လေး မကျေမနပ် ဖြစ်ခဲ့ပါတယ် ။
ဒီအတွက်ကြောင့် Statement ထုတ်ပြန်ခဲ့တဲ့ အထိ ၂ဦး၂ဖက် အခြေအနေ တင်းမာခဲ့ကာ ၊ ချဲလ်ဆီးကတော့ စတာလင်ကို အပြီးသတ် ထုတ်ရောင်းချင်ခဲ့ပေမယ့် အဆုံးမှာ အပြီးသတ် ခေါ်ယူဖို့ ကမ်းလှမ်းမှု လုပ်မယ့် အသင်း ပေါ်မလာခဲ့တာကြောင့် ၊ အာဆင်နယ်ထံသို့ အငှားပို့လိုက်ရတာ ဖြစ်ပါတယ် ။

ချဲလ်ဆီးနဲ့ အာဆင်နယ် နောက်ခံလူဟောင်း ဝီလီယမ် ဂါလက်စ်ကတော့ မန်စီးတီးကနေ ချဲလ်ဆီးသို့ ပေါင်သန်း ၄၀နဲ့ ရောက်လာခဲ့တဲ့ ၂ရာသီ အတွင်း မျှော်မှန်းထားတဲ့ စွမ်းဆောင်ရည်မျိုး မပြသနိုင်ခဲ့လို့ အခုအချိန်မှာ ဖယ်ရှားခံခဲ့ရတာနဲ့ ပတ်သက်ပြီး စတာလင် အနေနဲ့ ကိုယ့်ကိုယ်ကိုသာ အပြစ်တင်ရမယ်လို့ မက်ဆေ့ချ် ပေးသွားပါတယ် ။

Gambling Zone နဲ့ တွေ့ဆုံခဲ့ရာမှာ ဂါးလက်စ် က ” ကိုယ်ရောက်နေတဲ့ ကလပ်နဲ့ အလုပ်မဖြစ်တဲ့အခါ တခါတလေမှာ ကစားသမားတွေဟာ ကိုယ့်ကိုယ်ကိုပဲ အပြစ်တင်ဖို့ လိုပါတယ် ။ ဒါဟာ ရာဟင်း စတာလင်ရဲ့ ချဲလ်ဆီးမှာ ရှိနေခဲ့စဉ်က အခြေအနေမျိုးပါပဲ ။ ဘာလို့လဲဆိုတော့ ပြီးခဲ့တဲ့ ၂နှစ် အတွင်း သူ ခြေစွမ်းမပြနိုင်ခဲ့လို့ပါ ။ ”

” သူဟာ အဲဒီ ကာလအတွင်း လုံလုံလောက်လောက် ဂိုးတွေ မသွင်းနိုင် ၊ ဖန်တီးမှုတွေ မလုပ်နိုင်ခဲ့ပါဘူး ။ မန်နေဂျာသစ်က သူ့ရဲ့ စွမ်းဆောင်ရည်ကို စောင့်ကြည့်နေခဲ့မှာပါ ။ ဒါကြောင့် သူ့ကို အသင်းမှာ မထည့်ဖို့ ဆုံးဖြတ်ချက် ချခဲ့တာ ဖြစ်ပါတယ် ။ ဒါက မန်နေဂျာရဲ့ အမှား မဟုတ်ပါဘူး ။ ”

” အခုဆို လူတိုင်းဟာ သူ အာဆင်နယ်မှာ ဘာတွေ လုပ်ပြမလဲ ဆိုတာ စိတ်ဝင်စားနေကြပါပြီ ။ တခါတလေမှာ ကစားသမားတွေဟာ ကိုယ့်ဆီကနေ အကောင်းဆုံး ပုံစံ ထုတ်ယူနိုင်ဖို့ ၊ မန်နေဂျာဆီက ချစ်ခြင်းမေတ္တာတွေ ခံစားဖို့ လိုအပ်တတ်ကြပါတယ် ။ ”

” ကျွန်တော့ တဦးတည်း အတွက်တော့ မန်နေဂျာဆီကနေ ဒါမျိုး လိုအပ်တယ်လို့ မခံစားရပါဘူး ။ မန်နေဂျာက ကျွန်တော့ကို မကြိုက်ဘူးဆိုရင်တောင် ကျွန်တော် ပုံမှန် ကစားခွင့် ရဖို့ အတွက် ခြေစွမ်း လုံလုံလောက်လောက် ပြနိုင်အောင် ကြိုးစားပါတယ် ။ ဒါမှ သူ ကျွန်တော့ကို အရန်ခုံဆီ မပို့နိုင်မှာပါ ။ ” လို့ ပြောကြားခဲ့ပါတယ် ။

တဖက်မှာ စတာလင်ဟာ ချဲလ်ဆီးရဲ့ ဖယ်ရှားမှုကို ခံခဲ့ရအပြီး ၊ မြို့ခံဒါဘီပြိုင်ဖက် အာဆင်နယ်မှာ သူ ဘာတွေ လုပ်ပြနိုင်ကြောင်း သက်သေပြဖို့ စိတ်ဆန္ဒ ပြင်းပြနိုင်သလို ၊ မန်စီးတီးမှာ လက်ထောက် နည်းပြ အဖြစ် လုပ်ကိုင်ခဲ့ဖူးတဲ့ အာတီတာနဲ့ ပြန်လည် လက်တွဲရမှာ ဖြစ်လို့ ချဲလ်ဆီးမှာထက် ပိုပြီး အဆင်ပြေဖို့ မျှော်လင့်ရပါတယ် ။
ဒါနဲ့ ပတ်သက်ပြီး ဂါးလက်စ် က ” ရာဟင်း စတာလင်ဟာ အာဆင်နယ်မှာ ပျော်ရွှင်ပါလိမ့်မယ် ။ အာဆင်နယ်က သူ့ရဲ့ အပြောင်းအရွှေ့ တရားဝင် ကြေညာချက် ထုတ်ပြန်မှုမှာ သူ့မျက်နှာက ပြုံးပျော်နေခဲ့ပါတယ် ။ ဒီကလပ် အတွက် ကစားပေးဖို့ ဆိုတာ သူ့ရဲ့ အိပ်မက် ဖြစ်တယ်လို့ ကျွန်တော် ထင်ပါတယ် ။ ”

” ဘောလုံးသမား တယောက် အနေနဲ့ ကွင်းတွင်းမှာ ကိုယ့်ကိုယ်ကို ပျော်ရွှင်အောင် ထားနိုင်ဖို့ ၊ ခံစားချက် အပြည့်နဲ့ ကစားနိုင်ဖို့ အရမ်း အရေးကြီးပါတယ် ။ မန်စီးတီးမှာ မီခေးလ် အာတီတာနဲ့ အလုပ်လုပ်ခဲ့ဖူးတဲ့ အတွေ့အကြုံတွေက သူ့ကို အရင်လို အကောင်းဆုံး ပုံစံဆီ ပြန်ရောက်ဖို့ ကူညီပေးနိုင်ပါတယ် ။ ဒါပေမယ့် သူ့မှာ ဘယ်လောက် ကျန်သေးလဲ ဆိုတာ ကျွန်တော်တို့ အရင်ဆုံး စောင့်ကြည့်ဖို့ လိုပါတယ် ။ ” လို့ ပြောကြားခဲ့ပါတယ် ။

"},
{"image" : "https://blogger.googleusercontent.com/img/b/R29vZ2xl/AVvXsEhABfpeeMfbpzlz9k3TkvF4-KqHmphg4ww7CVggM80vRGMGLxtj5f96TEwGRMZrndoYM1kwR9d_Bju4e5WbiNZ61zeV9bhIwbXkzZAYb4Uz8wrB9bEunPXbA23gpmHHE9nQcnI1WXbQ4m9Ku8Ya3AD1yc6aogAIjDtGt7AAf6jM5f_OGC0YmsnQ2onU1yc/s1024/image_search_1730553241036.jpg","title" : "ပျက်ပြယ်သွားတဲ့ ဖိုဖာနာရဲ့ အငှား အပြောင်းအရွှေ့ ၊ အပယ်ခံရပေမယ့် ချဲလ်ဆီးမှာပဲ ပျော်တဲ့ အင်္ဂလန် စတားနဲ့ နောက်ဆုံးရ ချဲလ်ဆီး သတင်းများ","time" : "Sep12,2024","link" : "ချဲလ်ဆီး အသင်းဟာ အိုင်ဗရီကို့စ် ကြယ်ပွင့် တိုက်စစ်မှူး ဒေးဗစ် ဒတ်ထရို ဖိုဖာနာကို ဂရိကလပ် AEK အေသင် အသင်းသို့ အငှားချဖို့ ယမန်နေ့ညက အစွမ်းကုန် ကြိုးပမ်းခဲ့ပေမယ့် ၊ ဂရိ ဈေးကွက် ပိတ်သိမ်းချိန် အမှီ အပြီးမသတ်နိုင်ခဲ့တာကြောင့် အပြောင်းအရွှေ့ ပျက်ပြယ်သွားပြီ ဖြစ်ပါတယ် ။

ဖိုဖာနာဟာ ချဲလ်ဆီးရဲ့ အပယ်ခံ ကစားသမား စာရင်းမှာ ပါဝင်နေပြီး ၊ အခုအခါမှာ ဈေးကွက် ဖွင့်နေဆဲ ဖြစ်တဲ့ တူရကီ ကလပ်များထံမှ ကမ်းလှမ်းမှုတွေ ရောက်လာဖို့သာ မျှော်လင့်ရဖွယ် ရှိနေပါတယ် ။
ချဲလ်ဆီး အသင်းရဲ့ ဒိန်းမတ် ကြယ်ပွင့် ဂိုးသမား ဖိလစ် ယော်ဂင်ဆန်ဟာ မနေ့ညက ကစားသွားတဲ့ ချက် ယူ၂၁ အသင်းနဲ့ ပွဲမှာ ဒဏ်ရာ ရသွားကြောင်း သိရပါတယ် ။ သို့ပေမယ့် ဒိန်းမတ် ယူ၂၁ နည်းပြ ဖြစ်သူ စတက်ဖန် ဟိုယာရဲ့ အဆိုအရ ယော်ဂင်ဆန်ရဲ့ ဒဏ်ရာ ဘယ်လောက်ထိ ပြင်းထန်လဲ ဆိုတာတော့ မသိရသေးပါဘူး ။
ချဲလ်ဆီး အသင်းရဲ့ အင်္ဂလန် ဘယ်နောက်ခံလူ ဘန်ချေဝဲလ်ဟာ လက်ရှိ နည်းပြ အန်ဇို မာရက်စ်ကာရဲ့ အပယ်ခံ ကစားသမား စာရင်းထဲမှာ ပါဝင်နေပေမယ့် ၊ အခွင့်အရေးရရင် ချဲလ်ဆီးမှာပဲ ဆက်ကစားချင်သေးကြောင်း Daily Mail သတင်းဌာနက ဖော်ပြလာပါတယ် ။
အသက် ၂၆နှစ် အရွယ်ရှိ ချေဝဲလ်ဟာ ပြီးခဲ့တဲ့ ရာသီကြို ခရီးစဉ်မှာ ပါဝင်ခဲ့ပေမယ့် ၊ မာရက်စ်ကာရဲ့ inverted နည်းစနစ်မှာ အံမဝင်တာကြောင့် အရောင်းစာရင်း တင်ခံခဲ့ရပေမယ့် ၊ ဈေးကွက် ပိတ်သိမ်းသွားတဲ့ အထိ ၎င်းကို ခေါ်မယ့် အသင်း မရှိခဲ့တာကြောင့် ချဲလ်ဆီးမှာပဲ သောင်တင်နေတာ ဖြစ်ပါတယ် ။

iNews ရဲ့ အဆိုအရ လက်ရှိ ချဲလ်ဆီး ပိုင်ရှင်တွေ ဖြစ်ကြတဲ့ ဘာဒက် အဂ်ဘာလီနဲ့ တော့ဒ်ဘိုလီတို့ဟာ ပိုင်ရှင်ဟောင်း ရိုမန် အေဘရာမိုဗစ်ချ်ထံမှ ကလပ်ကို ဝယ်ယူပြီးပြီးချင်း ၊ အဓိက ကျောရိုး ခံစစ်မှူး ၂ဦး ဖြစ်တဲ့ အန်တိုနီယို ရူဒီဂါနဲ့ အန်ဒရီယာစ် ခရစ်တန်ဆန်တို့ကို အလွတ်နဲ့ ထွက်ခွာခွင့် ပေးခဲ့ရလို့ နာကျင်ခံစားခဲ့ရကြောင်း သိရပါတယ် ။

အခုအခါမှာ ရူဒီဂါဟာ ရီးရဲလ်မက်ဒရစ် အသင်းရဲ့ ပွဲထွက် ခံစစ်မှူး အဖြစ် ရပ်တည်နေကာ ၊ ခရစ်တန်ဆန်ဟာလည်း ဘာစီလိုနာ အသင်းရဲ့ အဓိက ခံစစ်မှူး အဖြစ် ကစားခွင့် ရနေပါတယ် ။

ချဲလ်ဆီး အသင်းရဲ့ အာဂျင်တီးနား လက်ရွေးစင် ကွင်းလယ်လူ အန်ဇို ဖာနန်ဒက်ဇ်ကတော့ ၂၀၂၃ ခုနှစ် အတွင်းက မီးနီ ဖြတ်ခဲ့သလို ၊ သတ်မှတ် အမြန်နှုန်းထက် ပိုမောင်းခဲ့တာကြောင့် ၊ တရားရုံးမှာ ကြားနာမှု ခံယူခဲ့ရကာ ၊ ပြစ်မှု ထင်ရှားခဲ့လို့ အခုအခါမှာ ယာဉ်မောင်းခွင့် ၆လ အပိတ်ခံလိုက်ရပြီး ၊ ဒဏ်ကြေး ပေါင် ၃၀၂၀ ဆောင်ရမှာ ဖြစ်ပါတယ် ။
"},
{"image" : "https://blogger.googleusercontent.com/img/b/R29vZ2xl/AVvXsEjlEvDFiYzxDaZPk8y6gBFZ-QPZuGDfHHf7ANHve6lNbz6vwRteFgS6VPxL5U1JNPvaB9GpzgG3VdpC6ecf-zJqA4DYKpPdxtBufEB_oO-SA73it4ic6vHyua3Pb5TZigkDVPR0zUDCn4WdI1JdrtvxucvGBFtQkOC0194yARwlTRL0EP25AQxdGIwiZgQ/s1920/image_search_1730553409738.jpg","title" : "ဘရိုက်တန် နဲ့ ပွဲက ရိုက်စ် အနီကဒ် မတိုင်ခင် သူတို့ အမှား ကျူးလွန်ခဲ့ကြောင်း ဝန်ခံလိုက်တဲ့ ဟောင်းဝပ်ဝက်ဘ်","time" : "Sep18, 2024","link" : "PGMOL ရဲ့ အကြီးအကဲ ဟောင်းဝပ်ဝက်ဘ် ဟာ အာဆင်နယ် နှင့် ဘရိုက်တန် နဲ့ ပွဲမှာ ဒက်ကလန်ရိုက်စ်ရဲ့ နှစ်ဝါတစ်နီ ဖြစ်ရပ်မတိုင်မှီ ပက်ဒရို ကိုလည်း အဝါကဒ် ပြခဲ့သင့်ကြောင်း ဆိုလိုက်ပြီး သူတို့ရဲ့ ဆုံးဖြတ်ချက် တသမတ်တည်း မဖြစ်ခဲ့မှုကို ဝန်ခံ ပြောကြား သွားခဲ့ပါတယ် ။

ဘရိုက်တန် နဲ့ ပွဲမှာ အာဆင်နယ် ကွင်းလယ်လူ ဒက်ကလန်ရိုက်စ် ဟာ ပြစ်ဒဏ်ဘော ကန်သွင်းမှုကို ကြန့်ကြာအောင် နှောင့်ယှက် ခဲ့တယ်ဆိုပြီး ကွင်းလယ် ဒိုင်လူကြီး က အဝါကဒ် ပြသခဲ့တာ ဖြစ်ပါတယ် ။ အစောပိုင်းမှာ ရိုက်စ် ဟာ အဝါကဒ် တစ်ကဒ် ထိထားပြီး ဖြစ်တာကြောင့် နှစ်ဝါတစ်နီ နဲ့ ထုတ်ပယ် ခံလိုက်ရပါတယ် ။

ဒက်ကလန်ရိုက်စ် ရဲ့ ဖြစ်ရပ် မတိုင်မှီမှာ ဘရိုက်တန် တိုက်စစ်မှူး ပက်ဒရို ဟာလည်း ဘောလုံးကို အဝေးကန်ထုတ်ခဲ့ပေမယ့် ကွင်းလယ် ဒိုင်လူကြီး က ဘာကဒ်မှ ပြသခဲ့ခြင်း မရှိခဲ့တဲ့ အပေါ် အာဆင်နယ် နည်းပြ အာတီတာ က ပွဲအပြီးမှာ မေးခွန်းထုတ် ဝေဖန် ခဲ့ပါတယ် ။

PGMOL ရဲ့ အကြီးအကဲ ဟောင်းဝပ်ဝက်ဘ် က ဘရိုက်တန် နဲ့ ပွဲမှာ ပက်ဒရို ကိုလည်း အဝါကဒ် ပြသကြောင်း ဝန်ခံလိုက်ပေမယ့် ရိုက်စ် ကို နှစ်ဝါတစ်နီ နဲ့ ထုတ်ပယ် ခဲ့တဲ့ ခရစ်ကာဗာနာ ရဲ့ ဆုံးဖြတ်ချက်ကိုတော့ ထောက်ခံ သွားခဲ့ပါတယ် ။

” ပက်ဒရို က အဝါကဒ် မပြ ခံခဲ့ပါဘူး။ တကယ်ဆို သူ အဝါကဒ် ထိသင့်တဲ့ အနေအထားပါ ။ ဖြစ်ရပ် နှစ်ခုက မတူပေမယ့် နှစ်ခုစလုံး က ဘောလုံး စတင်မယ့် အနေအထားကို နှောင့်နှေးအောင် လုပ်ခဲ့ဝာာချင်း အတူတူပါပဲ ၊ ပက်ဒရို ကိုလည်း သတိပေးမှု ပြုလုပ် ခဲ့ရမှာပါ ။ ”

” ကွင်းလယ် ဒိုင်လူကြီး က သူ့ကို သံသယ အကျိုးကို ခံစားခွင့် အများကြီး ပြုလုပ်တာပါ ၊ သူ့ရဲ့ လုပ်ရပ်က ပွဲပွဲအပေါ် သက်ရောက်မှု မရှိဘဲ အာဆင်နယ် ကစားသမားတွေကလည်း လက်ပစ်ဘော ပစ်ဖို့ အဆင်သင့် မဖြစ်နေတာကြောင့် တွေးပုံ ရပါတယ် ၊ အာဆင်နယ် ကစားသမားတွေက အဝေးကို ရောက်နေကြပြီး ဗဲလ့်မန်း တစ်ယောက်ပဲ အဲ့နားမှာ ရှိနေခဲ့တာပါ ။ ”

သေချာပြန်ကြည့်ရင်တော့ ပက်ဒရို ရဲ့ လုပ်ရပ်က ပွဲအပေါ် သက်ရောက်မှု ရှိတယ်ဆိုတာ အထင်းသား မြင်ရပါတယ် ။ သူ့ရဲ့ လုပ်ရပ်က အာဆင်နယ် အသင်း ဘောလုံး ပြန်လည် စတင်ဖို့ကို အနှောင့်အယှက် ဖြစ်စေ ခဲ့ပါတယ် ၊ ဒါကြောင့် အဝါကဒ် ပြရမှာပါ ။ ”

” ကျနော်တို့လည်း ပွဲကိုင်တွယ်တဲ့သူတွေကို ဆုံးဖြတ်ချက်တွေ တပြေးညီတည်း ဖြစ်အောင် လုပ်ဖို့ မှာထားပါတယ် ။ ဝီစီ မှုတ်ပြီးတဲ့ချိန် ဘောလုံး ထိတဲ့ ဖြစ်ရပ်တိုင်းကတော့ အဝါကဒ် မဟုတ်ပါဘူး ၊ ကစားသမား ရဲ့ ရည်ရွယ်ချက် သူ့ရဲ့ လုပ်ရပ်က ဘယ်လောက်အထိ သက်ရောက်မှု ရှိသလဲ ၊ ဘာသက်ရောက်မှု မှ မရှိရင် အဝါကဒ် ပြမှာ မဟုတ်ပါဘူး ၊ ပက်ဒရို ရဲ့ ဖြစ်ရပ်မှာတော့ အဝါကဒ် ပြရမှာပါ ။ ”

"},
{"image" : "https://blogger.googleusercontent.com/img/b/R29vZ2xl/AVvXsEiwm03vbfdfMhWys2uF3Iek_FRysMFFCszyXmdHGIUwZXNRe3BUBY_EYEkMl2d4yIQ8XiV4V06a2dMpPJrz_VPCYs1mFs5MCBAiGU0QT0JT0mVu4T3F_S2uolRmhxO2xJ9htMHxd45PdkiegrGa4jYdX0psPjcTzhIlJdsPit9ZCVebMrrHXnCJPYXSV4o/s292/image_search_1730553938295.jpg","title" : "အတ္တလန်တာ အသင်း ရဲ့ ကစားသမား တစ်ဦးကို သတိထားဖို့ အာဆင်နယ် အသင်းထံ သတိပေးလိုက်တဲ့ အီရန်ရိုက်","time" : "Sep19, 2024","link" : "ဂန်းနား တိုက်စစ်မှူးဟောင်း အီရန်ရိုက် က ဒီနေ့ညမှာ ကစားမယ့် အတ္တလန်တာ အသင်း နဲ့ ချန်ပီယံလိင် အဖွင့်ပွဲစဉ်မှာ လွတ်ခ်မန်း ကို သတိထား ကစားဖို့ လိုအပ်ကြောင်း အသင်းဟောင်း အာဆင်နယ် အသင်းထံ သတိပေး စကား ဆိုသွားခဲ့ပါတယ် ။

လွတ်ခ်မန်း ဟာ ပြီးခဲ့တဲ့ နှစ်ရာသီ အတွင်း အတ္တလန်တာ အသင်း အတွက် စုစုပေါင်း လိဂ် သွင်းဂိုး ၂၄ ဂိုး အထိ သွင်းခဲ့သူ ဖြစ်ပြီး မနှစ်က ယူရိုပါလိဂ် ဖိုင်နယ်မှာ လေဗာကူဆင် အသင်းဘက်ကို ဟက်ထရစ် သွင်းယူ ခဲ့သူ ဖြစ်ပါတယ် ။

ပြီးခဲ့တဲ့ နွေရာသီမှာ ပီအက်စ်ဂျီ ၊ အာဆင်နယ်တို့နဲ့ သတင်းတွေ ထွက်ခဲ့တဲ့ နိုင်ဂျီးရီးယား လက်ရွေးစင် လွတ်ခ်မန်း ဟာ နောက်ဆုံး ကစားခဲ့တဲ့ ဖီအိုရင်တီးနား အသင်း နဲ့ ပွဲမှာလည်း တစ်ဂိုး သွင်း ၊ တစ်ဂိုး ဖန်တီးမှု လုပ်နိုင် ခဲ့ပါတယ် ။

အီရန်ရိုက် က The Wrighty House အစီအစဉ်မှာ ” ဖီအိုရင်တီးနား အသင်း နဲ့ ပွဲမှာ လွတ်ခ်မန်း ရဲ့ ပထမဂိုး အတွက် ဖန်တီးမှု ကို တွေ့လိုက်ကြလား ၊ တကယ့်ကို လှပတဲ့ ဖန်တီးမှုပါ ၊ ကျနော် ကတော့ သူ့ရဲ့ ခြေစွမ်းကို အားရ ကျေနပ်ပါတယ် ။ ”

သူနဲ့ ရင်ဆိုင်ရမယ့် အပေါ် စိုးရိမ်မိပါတယ် ။ ဒါပေမဲ့ ကျနော်တို့ အသင်းမှာလည်း အဲ့ဘက်မှာ ဘန်ဝှိုက် ရှိနေတော့ သူတို့ နှစ်ဦး ထိပ်တိုက်တွေ့ရင် တကယ့်ကို အကြိတ်အနယ် နဲ့ ဖျော်ဖြေမှု ပေးနိုင်ပါလိမ့်မယ် ၊ အတ္တလန်တာ အသင်းကလည်း တကယ့် အသင်းကောင်း တစ်သင်းပါ ။ ” လို့ ပြောကြား သွားခဲ့ပါတယ် ။"},
{"image" : "https://blogger.googleusercontent.com/img/b/R29vZ2xl/AVvXsEgN6Ohi-bi6jE1XvH6GRjJ8lgMc58pLc5W6aCY-WNEcQBNuvTuUaX04OYhQKKVUqUBO9lBFrGW1kh4ka2GvhFvJndhuTP1bVDHoqgHPHfXGWya4WRRLSIgooqaScnXgoVs5o0NkCQ2ze-b_BysHWXlb-vV4eVCr3lyIlsgOC_WafcSzUZNa2sv8vR-S2J4/s900/image_search_1730554182998.jpg","title" : "ဝက်စ်ဟမ်းနဲ့ ပွဲမှာ ထိပ်တန်း စွမ်းဆောင်ရည် ပြသခဲ့ကြတဲ့ ချဲလ်ဆီး စတား ၃ဦးရဲ့ အမည်ကို ထုတ်ဖော်လာတဲ့ မာရက်စ်ကာ","time" : "Sep22, 2024","link" : "ချဲလ်ဆီး အသင်းဟာ မနေ့ည အစောပိုင်းက ကစားသွားတဲ့ ပရီးမီးယားလိဂ်ပွဲမှာ လန်ဒန်မြို့ခံ ပြိုင်ဖက် ဝက်စ်ဟမ်း အသင်းကို သက်တောင့်သက်သာ ၃ဂိုးပြတ် အနိုင်ရခဲ့ပါတယ် ။ ဒါဟာ နည်းပြဟောင်း သောမတ်စ် တူချယ် ခေတ်နောက်ပိုင်း ပထမဆုံး အကြိမ် အဝေးကွင်း ၃ပွဲဆက် အနိုင်ရခြင်း ဖြစ်ပါတယ် ။

ဒီပွဲမှာ ချဲလ်ဆီး အတွက် သွင်းဂိုးတွေကို တိုက်စစ်မှူး နီကိုးလက်စ် ဂျက်ဆင်နဲ့ ကွင်းလယ်တိုက်စစ် ကြယ်ပွင့် ကိုးလ်ပါလ်မာက သွင်းယူပေးခဲ့ပါတယ် ။ ပွဲပြီး သတင်းစာ ရှင်းလင်းပွဲမှာ ချဲလ်ဆီး နည်းပြ အန်ဇို မာရက်စ်ကာက ၎င်းတို့ ၂ဦးဟာ ထိပ်တန်း စွမ်းဆောင်ရည် ပြသခဲ့ကြတယ်လို့ ချီးကျူးသွားပါတယ် ။
မာရက်စ်ကာ က ” ဒါက ပြီးပြည့်စုံတဲ့ စွမ်းဆောင်ရည် တရပ် ဖြစ်ပြီး ၊ ကျွန်တော်တို့ အရမ်း ပျော်ရွှင်နေပါတယ် ။ ဒီကစားသမားတွေ ကျွန်တော် ဒီကို ရောက်လာကတည်းက မတူညီတဲ့ အိုင်ဒီယာတွေ ၊ မတူညီတဲ့ ကစားပုံစတိုင်လ်တွေမှာ အသားကျအောင် ကြိုးစားနေကြတဲ့ ပုံစံက တကယ့် ထိပ်တန်းအဆင့်ပါပဲ ။ ”

” နောက်ပြီး သူတို့ ဘောလုံး ခြေထဲမရှိတဲ့အချိန် ကြိုးစားပုံတွေကလည်း ထိပ်တန်းအဆင့် ရှိပါတယ် ။ နီကိုးလက်စ်နဲ့ ကိုးလ်တို့ရဲ့ စွမ်းဆောင်ရည်က ထိပ်တန်းအဆင့်မှာ ရှိခဲ့တာဟာ ဂိုးသွင်းတာ တခုတည်းတင်မဟုတ်ပါဘူး ။ ဘောလုံး ခြေထဲရှိချိန် ကြိုးစားတဲ့ ပုံစံလည်း ပါပါတယ် ။ ”

” ဒီလို ဆာလောင်မှုမျိုး လိုအပ်တယ် ဆိုတာ ကျွန်တော်တို့ နားလည် သဘောပေါက်ထားရင် အရေးကြီးတဲ့အရာ တခုခု တည်ဆောက်နိုင်ပါပြီ ။ ” လို့ ပြောကြားခဲ့ပါတယ် ။ ဂျက်ဆင် ၊ ပါလ်မာလိုပဲ Deadline Day မှာ မန်ယူနိုက်တက်ကနေ ချဲလ်ဆီးသို့ ပြောင်းရွှေ့ခဲ့တဲ့ တောင်ပံ ကစားသမား ဂျေဒွန် ဆန်ချိုဟာလည်း ပရီးမီးယားလိဂ်မှာ ပထမဆုံး အကြိမ် ၂ပွဲဆက် ဂိုးဖန်တီးမှု လုပ်နိုင်ခဲ့ပါတယ် ။
ယင်းအင်္ဂလန်ကြယ်ပွင့်နဲ့ ပတ်သက်ပြီး မာရက်စ်ကာ က ” သူ ကစားတာ ကောင်းခဲ့ပါတယ် ။ ဒါက ကျွန်တော် ညွှန်ကြားခဲ့တဲ့အတိုင်း တထေရာတည်း စွမ်းဆောင်ပြခဲ့ခြင်းပါပဲ ။ ဒါမျိုး သူ့ဆီကနေ ကျွန်တော်တို့ မျှော်မှန်းထားတာပါ ။ သူဟာ ဝမ်ဘစ်ဆာကာ ရှိတဲ့ အခြမ်းကို ပြင်းပြင်းထန်ထန် ဖိအားပေးခဲ့ပါတယ် ။ ” လို့ ပြောကြားခဲ့ပါတယ် ။

တဖက်မှာ ဂျက်ဆင်ရဲ့ ဒုတိယဂိုးကို ဖန်တီးခဲ့တဲ့ ကွင်းလယ်လူ မွိုက်ဆက်စ် ကိုင်စီဒိုဟာ ပရိသတ်တွေ ကျေနပ်စေမယ့် ၊ ကလပ်စံချိန်တင် ၊ ပရီးမီးယားလိဂ် စံချိန်တင် ကြေးအများဆုံး ကစားသမား ဂုဏ်ပုဒ်နဲ့ အညီ ထိပ်တန်းအဆင့် ခြေစွမ်း ဆက်လက်ပြသနိုင်ခဲ့ပါတယ် ။

ယင်းအီကွေဒေါလက်ရွေးစင်နဲ့ ပတ်သက်ပြီးလည်း မာရက်စ်ကာ က ” ဟုတ်ပါတယ် ။ ထိပ်တန်းအဆင့် စွမ်းဆောင်ရည်ပါပဲ ။ ဒီနေ့ သူကစားတာ အရမ်းကောင်းခဲ့ပါတယ် ။ မွိုင်ဟာ ကျွန်တော်တို့နဲ့ အတူ စတင်အလုပ်လုပ်ကတည်းက အံ့သြဖွယ်ကောင်းတာပါ ။ ဒီနေ့မှာ သူဟာ ထိပ်တန်းအဆင့် ပုံစံမျိုး နောက်တကြိမ် ပြသခဲ့ပါတယ် ။ ” လို့ ပြောကြားခဲ့ပါတယ် ။

"},
{"image" : "https://blogger.googleusercontent.com/img/b/R29vZ2xl/AVvXsEhEH1ke40bxN8flRlj0siqmIdw9_7ODBqd2rcNxWmDURHWNCTkdiQreEOjWFnmg0LYQoFEeYuphsF_2g0UTZERFOHvkkbXE7WfWEedU0-jazTJ81mVZK4v_2uS8sJ-KfvceOjdaujJeudzSHzxNoWLPgOGkqvViLp-JKYOB3kT4T-MthB_xqc_HX40E-00/s274/image_search_1730554342944.jpg","title" : "သူ့ခေါင်းကို ဘောလုံး နဲ့ ပစ်ပေါက်ခဲ့တဲ့ ဟာလန်း ရဲ့ အပြုအမှု အပေါ် တုန့်ပြန် ပြောကြားလိုက်တဲ့ ဂါဘရီယဲလ်","time" : "Sep24, 2024","link" : "ပြီးခဲ့တဲ့ တနင်္ဂနွေနေ့မှာ ကစားခဲ့တဲ့ မန်ချက်စတာစီးတီး အသင်း နှင့် အာဆင်နယ် အသင်းတို့ပွဲဟာ အငြင်းပွားစရာတွေ များခဲ့သလို ပွဲချိန်အတွင်း နှင့် ပွဲအပြီးမှာလည်း နှစ်ဖက် ကစားသမားတွေရဲ့ အပြန်အလှန် စကားစစ်ထိုးမှုတွေ ရှိနေကြပါတယ် ။

အာဆင်နယ် အသင်းအနေနဲ့ ပြီးခဲ့တဲ့ တနင်္ဂ‌နွေနေ့မှာ အီတီဟက် မှာ ဆယ်စုနှစ် တစ်ခုကြာ နိုင်ပွဲ ပျောက်ဆုံးနေမှု အပေါ် ရပ်တန့်ဖို့ အကောင်းဆုံး အနေအထားမှာ ရှိနေခဲ့ပေမယ့် ဂျွန်စတုန်း ရဲ့ နောက်ဆုံး မိနစ် ချေပဂိုးကြောင့် သရေ တစ်မှတ်နဲ့သာ ကျေနပ် ခဲ့ရပါတယ် ။

စတုန်း ချေပဂိုး သွင်းအပြီးမှာ မန်စီးတီး တိုက်စစ်မှူး အာလင် ဟာလန်း ဟာ အာဆင်နယ် နောက်ခံလူ ဂါဘရီယဲလ် ရဲ့ ခေါင်းကို ဘောလုံး နဲ့ ပစ်ပေါက်ခဲ့ပေမယ့် ဒိုင်လူကြီး က အရေးယူမှု တစ်စုံတစ်ရာ ပြုလုပ် ခဲ့ခြင်း မရှိပါဘူး ။ အာဆင်နယ် နောက်ခံလူ ဂါဘရီယဲလ် ကတော့ ဟာလန်း ရဲ့ အပြုအမူ နဲ့ ပတ်သက်ပြီး ” ကျနော် မသိလိုက်ပါဘူး ၊ မှတ်လည်းမမှတ်မိပါဘူး ။ ဒါက ပုံမှန် ဖြစ်နေကြ အရာပါပဲ ။ ”

” ဒါပေမဲ့ သရေ တစ်မှတ် ရအောင်ယူနိုင်ခဲ့တဲ့ သူတို့ကို ဂုဏ်ပြု ချင်ပါတယ် ။ ကျနော် ပြောခဲ့သလိုပဲ တစ်ယောက် နှင့် တစ်ယောက် ဒေါသူပုန်ထတာတွေ ၊ ရန်ပွဲတွေက ဒီလိုပွဲမျိုးမှာ ပုံမှန်ပါပဲ ၊ ဒါက ဘောလုံး ပွဲရဲ့ တစ်စိတ်တစ်ပိုင်းပါပဲ ၊ အခု ပြီးသွားပါပြီ ၊ အခုတော့ ကျနော်တို့ အိမ်ကွင်းမှာ သူတို့ကို ရင်ဆိုင်ဖို့ စောင့်‌နေပါတယ် ။ ”

အသင်း နှစ်သင်းရဲ့ ပြိုင်‌ဆိုင်မှုက အမြဲတည်ရှိနေမှာ ဖြစ်သလို တစ်နှစ်ထက်တစ်နှစ် ပိုပြင်းထန်လာမှာပါ ။ ကျနော်တို့ အနေနဲ့ သူတို့ရဲ့ အရည်အသွေးကို သိသလို ကျနော်တို့ အရည်အသွေးကိုလည်း သူတို့ သိပါတယ် ။ ကျနော်တို့ အနေနဲ့ တစ်ဆင့်ပြီး တစ်ဆင့် ပိုမို တိုးတက် ကောင်းမွန်လာသလို သင်ယူရမယ့် အရာတွေကိုလည်း ဆက်လက် သင်ယူရပါမယ် ။ ” လို့ ပြောကြား သွားခဲ့ပါတယ် ။"},
{"image" : "https://blogger.googleusercontent.com/img/b/R29vZ2xl/AVvXsEiy1QrCuBEsdLnqZaS51DvtIvnbP7yGMsRt6OvOO6Dhyphenhyphenmd-EkqR5NWsRAUhFP0mILV1-cAwSAANmXvvxeprlsT7XhlvEREkMl1oZf48Wgtf64vwWDF7LdC_1MAYHgMSxWw_IwIe8UibPODwQOA_Ctcux3Y2t9xv45dSE_pfSgxel56yUE7lDtMM8EOABNU/s941/image_search_1730554637173.jpg","title" : "ဘာရိုးကို ဂိုးပြတ် အနိုင်ရအပြီး ပွဲထွက်ကစားခွင့် ရဖို့ ထိုက်တန်တဲ့ ချဲလ်ဆီး စတား ၃ဦးရဲ့ အမည်ကို ထုတ်ဖော်လာတဲ့ မာရက်စ်ကာ","time" : "Sep25, 2024","link" : "ချဲလ်ဆီး အသင်းဟာ မနေ့ညက ကစားသွားတဲ့ ကာရာဘောင်ဖလား တတိယအဆင့်ပွဲမှာ လိဂ်တူးကလပ် ဘာရိုး အသင်းကို ၅ – ၀ ရလဒ်နဲ့ သက်တောင့်သက်သာ အနိုင်ရကာ ၊ စတုတ္ထအဆင့်သို့ တက်လှမ်းသွားပြီ ဖြစ်ပါတယ် ။

ဒီပွဲမှာ ချဲလ်ဆီး နည်းပြ အန်ဇို မာရက်စ်ကာဟာ ဝက်စ်ဟမ်းနဲ့ ပွဲမှ ပွဲထွက်စာရင်းကို ၁၁နေရာလုံး အပြောင်းအလဲ လုပ်ကာ ၊ အဓိက ကစားသမား အားလုံး အပြည့်အဝ အနားပေးခဲ့ပါတယ် ။ သို့ပေမယ့် ချဲလ်ဆီး အရန်အားဟာ ဥရောပ ထိပ်တန်းအဆင့် ရှိနေဆဲ ဖြစ်ပြီး ၊ ဘာရိုး အနေနဲ့ ခုခံဖို့ ဘယ်လိုမှ မဖြစ်နိုင်ခဲ့ပါဘူး ။

အိမ်ရှင် ချဲလ်ဆီးတို့ အတွက် သွင်းဂိုးတွေကို တိုက်စစ်မှူး ခရစ်တိုဖာ အန်ကွန်ကူက ဟက်ထရစ် ၊ တောင်ပံကစားသမား ပတ်ဒရို နက်တို့က သွင်းယူပေးခဲ့သလို ၊ ဘာရိုးဖက်က Own Goal တဂိုးလည်း ရရှိခဲ့ပါတယ် ။

ပြီးခဲ့တဲ့ ရာသီတုန်းက ဒဏ်ရာ ပြဿနာတွေနဲ့ ရုန်းကန်ခဲ့ရတဲ့ အန်ကွန်ကူ အတွက် ဒါက ချဲလ်ဆီး ကစားသမား ဘဝ ပထမဆုံး ဟက်ထရစ် ဖြစ်သလို ၊ နွေရာသီတုန်းကနေ ဝုလ်ဗ်ကနေ ပြောင်းရွှေ့လာတဲ့ နက်တို အတွက်လည်း ဒါက ပထမဆုံး သွင်းဂိုး ဖြစ်ပါတယ် ။

ပွဲပြီး သတင်းစာ ရှင်းလင်းပွဲမှာ မာရက်စ်ကာက သွင်းဂိုး ကိုယ်စီ ရခဲ့တဲ့ အန်ကွန်ကူ ၊ နက်တို အပြင် အခြားသော တိုက်စစ် ကစားသမား တဦး ဖြစ်တဲ့ ဂျိုဝေါင် ဖဲလစ်ဟာလည်း ပရီးမီးယားလိဂ်မှာ ပွဲထွက် ကစားခွင့် ရဖို့ ထိုက်တန်ကြောင်း အခုလိုပဲ ဖွင့်ဟလာပါတယ် ။

မာရက်စ်ကာ က ” ပတ်ဒရို ၊ ခရစ်တို ၊ ဂျိုဝေါင်တို့ အတွက် ကျွန်တော် ပျော်ပါတယ် ။ သူတို့ အားလုံး ပရီးမီးယားလိဂ်မှာ ပွဲထွက်ခွင့် ရဖို့ ထိုက်တန်ပါတယ် ။ ဒါပေမယ့် လောလောဆယ်မှာ သူတို့ ပွဲထွက်ခွင့် မရနေကြပါဘူး ။ ဒါပေမယ့် ကျွန်တော်တို့က ကစားခွင့် မိနစ်တွေ ပေးတဲ့အခါ သူတို့ ဒီအခွင့်အရေးတွေကို အသုံးချတဲ့ပုံက အံ့သြဖွယ်ပါပဲ ။ ”

” ၅မိနစ်ပဲရရ ၊ ၄၅မိနစ်ပဲရရ ၊ မိနစ် ၉၀ပဲရရ ပြဿနာ မရှိပါဘူး ။ သူတို့ အားလုံး အသင့် ဖြစ်နေကြပါတယ် ။ ဒါက အရေးကြီးဆုံး အရာပါပဲ ။ ” လို့ ပြောကြားခဲ့ပါတယ် ။ ဆက်လက်ပြီး မာရက်စ်ကာက ဒီတိုက်စစ်ကြယ်ပွင့်တွေကို တပွဲတည်း အတူသုံးဖို့ အိုင်ဒီယာနဲ့ ပတ်သက်ကာ အခုလိုပဲ မှတ်ချက်ပေးလာပါတယ် ။

မာရက်စ်ကာ က ” ဒီတိုက်စစ် ကစားသမားတွေ အားလုံး အတူတွဲကစားနိုင်ကြပါတယ် ။ ဒါပေမယ့် ပြဿနာက ခံစစ်ဟန်ချက်ပါပဲ ။ ကျွန်တော်တို့ နီကိုးလက်စ် ( ဂျက်ဆင် ) ၊ ခရစ်တို ၊ ကိုးလ်ပါလ်မာ ၊ နွန်နီ ( မက်ဒူးကီ ) တို့ကို ပွဲထွက်စာရင်းထဲမှာ တပြိုင်တည်း ထည့်သုံးပြီပဲ ဆိုပါစို့ ။ ”

ဒါဆို ဘယ်သူတွေက ခံစစ်မှာ ကစားကြမလဲ ? ခင်ဗျားနဲ့ ကျွန်တော်လား ? သူတို့ အားလုံးကို ပွဲထွက်စာရင်းမှာ တပြိုင်တည်း ကျွန်တော် ထည့်သုံးချင်တာပေါ့ ။ ဘာလို့လဲဆိုတော့ ကိုယ့်ခြေထဲ ဘောလုံး ထိန်းကစားရတာ ကျွန်တော် နှစ်သက်လို့ပါ ။ ”

” ဒါပေမယ့် ပြဿနာက ခင်ဗျား ဘောလုံး ဆုံးရှုံးတဲ့အခါ ခုခံဖို့ လုပ်ရပါတယ် ။ သူတို့ အားလုံးက တူညီတဲ့ အဆင့် တခုမှာ ခံစစ် မကစားတတ်ကြပါဘူး ။ ” လို့ ပြောကြားခဲ့ပါတယ် ။

"},
{"image" : "https://blogger.googleusercontent.com/img/b/R29vZ2xl/AVvXsEg0Dd4fyR1izq1SJk_p8de6o1MzAOHXQOVXvKcsqDcWax90luF0vteiR3HRpNFUyWTrdvW7lGLg2nGpj9tBJTbbglr8BY16ZvM8UVUNY2gAqLomoADev9H0l1S9IAc99hKMfhOnHLAqyXy11f4NlZvWqu7SX60oI4VRZ_baffv2zCcnau1DgRLQchYYZ1I/s275/image_search_1730554784359.jpg","title" : "ဘာရိုးနဲ့ ပွဲမှာ ပထမပိုင်းအပြီး ဂတ်စ်တိုကို ဘာကြောင့် လူစားလဲခဲ့လဲ ဆိုတာ ရှင်းလင်းရင်း ၊ အကယ်ဒမီ ကြယ်ပွင့် ၂ဦးကို ချီးကျူးသွားတဲ့ မာရက်စ်ကာ","time" : "Sep25, 2024","link" : "ချဲလ်ဆီး ညာနောက်ခံလူ မာလို ဂတ်စ်တိုဟာ ပြီးခဲ့တဲ့ နိုင်ငံတကာ ပွဲကာလမတိုင်ခင်က ဒဏ်ရာ အသေးစား တခု ရရှိခဲ့ပြီး ၊ မနေ့က ကစားသွားတဲ့ လိဂ်တူးကလပ် ဘာရိုး အသင်းနဲ့ ကာရာဘောင် ဖလား တတိယအဆင့်ပွဲမှာတော့ ကြံ့ခိုင်မှု အတော်အသင့် ပြည့်လာလို့ ၊ ပွဲထွက်စာရင်းမှာ ပါဝင်ခွင့် ရခဲ့ပါတယ် ။

သို့ပေမယ့် ဒုတိယပိုင်း စစချင်းမှာတော့ ယင်းပြင်သစ်လက်ရွေးစင် ညာနောက်ခံလူဟာ အမေ့ခံ စတား ဘန်ချေဝဲလ်နဲ့ လူစားလဲခံခဲ့ရပါတယ် ။ ပွဲပြီး သတင်းစာ ရှင်းလင်းပွဲမှာတော့ ချဲလ်ဆီး နည်းပြ အန်ဇို မာရက်စ်ကာက ဂတ်စ်တိုကို လူစားလဲခဲ့ခြင်းဟာ ပွဲမစခင်ကတည်းက ကြိုတင် ဆုံးဖြတ်ထားတဲ့ အရာ ဖြစ်ကြောင်း အခုလိုပဲ ရှင်းလင်းလာပါတယ် ။

မာရက်စ်ကာ က ” ဟုတ်ပါတယ် ။ ဒါက ကြိုတင်စီစဉ်ပြီးသားပါ ။ ပထမပိုင်းမှာ မာလိုက အတွင်းဝင်ကစားပါတယ် ။ ဒုတိယပိုင်းမှာလည်း ကျွန်တော်တို့ ဒီအတိုင်းပဲ ကစားခဲ့ပါတယ် ။ ဒီတကြိမ်မှာတော့ ချီလီက ဘယ်အခြမ်းကနေ အတွင်းဝင်ကစားတာပါ ။ ” လို့ ပြောကြားခဲ့ပါတယ် ။

တဖက်မှာ နွေရာသီ ဈေးကွက် အတွင်း ကမ်းလှမ်းမှု တစုံတရာ မရခဲ့လို့ ချဲလ်ဆီးမှာပဲ ကျန်ရစ်ခဲ့ရတဲ့ ချေဝဲလ်ဟာ မနေ့ညက ဒုတိယပိုင်း လူစားဝင်ခွင့်ကို အပြည့်အဝ အသုံးချကာ ၊ မာရက်စ်ကာ အနေနဲ့ အနာဂတ် ပရီးမီးယားလိဂ်ပွဲတွေမှာပါ ၎င်းဟာ ရွေးချယ်ဖို့ စဉ်းစားစရာ တခု အဖြစ် ရှိနေကြောင်း ပြသသွားပါတယ် ။

ယင်းအင်္ဂလန်သားနဲ့ ပတ်သက်ပြီးလည်း မာရက်စ်ကာ က ” အရမ်းကောင်းပါတယ် ။ လက်ရှိ အခြေအနေက ချီလီ အတွက် မလွယ်ကူပါဘူး ။ သူဟာ ဒီမတိုင်ခင်က ဒီရာသီ ကစားခွင့် မိနစ် လုံးဝ မရခဲ့ပါဘူး ။ ဒါပေမယ့် သူဟာ အသင်းအတွက် အသင့်ရှိနေကြောင်း ၊ သူ ကြိုးစားနေကြောင်း ပြသနေပါတယ် ။ ”

” သူနဲ့ ကျွန်တော်တို့ အကြား ဘာပြဿနာမှ မရှိပါဘူး ။ အခွင့်အရေး ရရင် ၊ ကျွန်တော်တို့ သူ့ကို ဒီထက် မိနစ် ပိုများများ ပေးသွားမှာပါ ။ ” လို့ ပြောကြားခဲ့ပါတယ် ။ ချဲလ်ဆီးဟာ ဘာရိုးနဲ့ ပွဲမှာ ပွဲထွက်စာရင်းကို အရန်သက်သက် ထုတ်သုံးခဲ့ရုံမက ၊ ဒုတိယပိုင်းမှာပါ အရန် တချို့ကို အနားပေးပြီး ၊ အကယ်ဒမီထွက် ချာတိတ် ၂ဦး ဖြစ်တဲ့ ဂျော့ရှ်အာချမ်းပေါင်းနဲ့ တိုင်ရစ်ခ်ဂျော့ချ်တို့ကို လူစားဝင် ကစားခွင့် ပေးခဲ့ပါတယ် ။

ဂျော့ချ်ဆိုရင် ဂိုးရဖို့ နီးစပ်ခဲ့ပြီး ဂိုးမဝင်ခဲ့တဲ့ အပေါ် မာရက်စ်ကာ က ” သူနဲ့ ဂျော့ရှ်ရဲ့ ခြေစွမ်းအပေါ် ကျွန်တော် ကျေနပ် ပျော်ရွှင်မိပါတယ် ။ သူတို့ ၂ယောက်လုံး ကောင်းကောင်း စွမ်းဆောင်နိုင်ခဲ့တယ်လို့ ကျွန်တော် ထင်ပါတယ် ။ သူတို့ အနေနဲ့ ရဲရင့်ဖို့က အရေးကြီးပါတယ် ။ ရှိန်မနေဖို့ပါ ။ ”

” သူတို့ အမှားလုပ်မလုပ် ကိစ္စမရှိပါဘူး ။ ဒါက အဆင်ပြေပါတယ် ။ တိုင်ရစ်ခ် အခွင့်အရေး တကြိမ် လွဲခဲ့ပါတယ် ။ နောက်တော့ နောက်တကြိမ် အခွင့်အရေး ဖန်တီးနိုင်ခဲ့ပါတယ် ။ ဂျော့ရှ်ကိုလည်း ကျွန်တော် နှစ်သက်ပါတယ် ။ ဘောလုံးနဲ့ အတူ သူ ကစားတဲ့ပုံတွေ ၊ ရှေ့တက်ပြီး ရဲရဲဝံ့ဝံ့ ကစားပြတာတွေ ၊ သူ့ရဲ့ ပင်ကိုဟန်တွေပေါ့ ။ ၂ယောက်လုံး အတွက် ကျွန်တော် ပျော်ပါတယ် ။ ” လို့ ပြောကြားခဲ့ပါတယ် ။"},
{"image" : "https://blogger.googleusercontent.com/img/b/R29vZ2xl/AVvXsEisCOL88d2V5d6lb72LyvTpAWrizwynw8YJvztriKst9SdVIw_B8rT3roZ5NLAGsFC3iQWC_KZCpMwlkVw3nWjFxidfPMQQj0oeaxneNn0sCUGMQCHzQk7FSa5a5JGYagN-QA0F_qoBBiL7roRuH2TsuxZbqJd-uh4SbrOM7xPStebtoniZuQ9Vdcd0gc0/s800/image_search_1730633965086.jpg","title" : "ချဲလ်ဆီး အပယ်ခံ စတား တဦး အတွက် လမ်းဖွင့်ပေးထားကြောင်း ထုတ်ဖော်လာတဲ့ မာရက်စ်ကာ","time" : "Sep28, 2024","link" : "ချဲလ်ဆီး အသင်းဟာ ပြီးခဲ့တဲ့ နွေရာသီ ဈေးကွက် အတွင်း မလိုအပ်တော့တဲ့ ၊ ပိုလျှံနေခဲ့တဲ့ ကစားသမား တော်တော်များများကို ရောင်းချ ၊ အငှားချနိုင်ခဲ့ပေမယ့် ၊ ဈေးကွက် ပိတ်သိမ်းသွားတဲ့ အချိန်အထိ ဘာမှ လှုပ်ရှားခွင့် မရလိုက်တဲ့ ကစားသမား အနည်းငယ်လည်း ကျန်ရစ်သွားခဲ့ပါတယ် ။

ထိုအထဲမှာ နည်းပြသစ် အန်ဇို မာရက်စ်ကာရဲ့ နည်းစနစ်မှာ အံဝင်မှု ရှိမနေတဲ့ စီနီယာ ဘယ်နောက်ခံလူ ဘန်ချေဝဲလ်လည်း တဦး အပါအဝင် ဖြစ်ပါတယ် ။ အသင်း မပြောင်းလိုက်ရလို့ ၊ ယင်းအင်္ဂလန်သားဟာ ချဲလ်ဆီးရဲ့ ယခုနှစ် ရာသီ ပရီးမီးယားလိဂ် အပြီးသတ် ကစားသမားစာရင်းမှာ ထည့်သွင်း မှတ်ပုံတင်ခြင်းခံခဲ့ရပါတယ် ။

အင်္ဂါနေ့ညက ကစားသွားတဲ့ လိဂ်တူးကလပ် ဘာရိုး အသင်းနဲ့ ကာရာဘောင်ဖလား တတိယအဆင့်ပွဲမှာတော့ ချေဝဲလ်ဟာ ယခုနှစ် ရာသီ ၄၅မိနစ်စာ ဒုတိယပိုင်း လူစားဝင် ကစားခွင့်ကို စတင် ရရှိခဲ့ပြီး ၊ စီနီယာ တဦး အနေနဲ့ ခေါင်းဆောင် တဦး အနေနဲ့ ပြုမူပြနိုင်ခဲ့ပါတယ် ။
သို့ပေမယ့် ချေဝဲလ်ဟာ မာရက်စ်ကာရဲ့ အစွန် နောက်ခံလူ ဦးစားပေးအဆင့် အရ နောက်ဆုံးမှာပဲ ရှိနေသေးတာမို့ ၊ အရေးပေါ် အခြေအနေ မဟုတ်ရင် ၊ ၎င်းအနေနဲ့ ပရီးမီးယားလိဂ်ပွဲတွေမှာ ကစားခွင့် ရဖို့ အလားအလာက နည်းပါးနေပါသေးတယ် ။

မနေ့က ပွဲကြို သတင်းစာ ရှင်းလင်းပွဲမှာတော့ မာရက်စ်ကာ က ချေဝဲလ် အတွက် လမ်းဖွင့်ပေးထားကြောင်းကို ” ဟုတ်ပါတယ် ။ လောလောဆယ်မှာ ဒါက ကျွန်တော်တို့ လိုအပ်နေတဲ့ အရာပါပဲ ။ သူ ဘာလို့ ပရီးမီးယားလိဂ်မှာ ကစားခွင့် မရနိုင်ရမှာလဲ ? ကျွန်တော် အရင်က ဒီအကြောင်း ကြိမ်ဖန်များစွာ ပြောခဲ့ဖူးပြီး ၊ အခုလည်း ကျွန်တော် နောက်တခါ ထပ်ပြောပါမယ် ။ ”

” ချီလီဟာ ချဲလ်ဆီး ကစားသမား တယောက်ပါ ။ သူဟာ ကျွန်တော်တို့ရဲ့ အသင်းသား တဦး ဖြစ်ပြီး ၊ လိုအပ်ရင် ကျွန်တော်တို့ သူကို အခွင့်အရေးတွေ ၊ ကစားခွင့် မိနစ်တွေ ပေးသွားပါမယ် ။ ” လို့ ပြောကြားခဲ့ပါတယ် ။ ဆက်လက်ပြီး ချေဝဲလ်နဲ့ ပတ်သက်ကာ သူ ဆုံးဖြတ်ချက် အမှား လုပ်ခဲ့သလား ဆိုတဲ့ အမေး အပေါ် မာရက်စ်ကာက အခုလိုပဲ တုန့်ပြန်ခဲ့ပါတယ် ။

မာရက်စ်ကာ က ” ကျွန်တော်တို့ အားလုံး အမှားတွေ ကျူးလွန်တတ်ကြပါတယ် ။ ကျွန်တော်တို့ ချီလီနဲ့ ပတ်သက်ပြီး အမှားလုပ်ခဲ့တာ ဖြစ်နိုင်သလို ၊ မလုပ်ခဲ့တာလည်း ဖြစ်နိုင်ပါတယ် ။ ကျွန်တော် မသိပါဘူး ။ ”

” ကျွန်တော် ဒါနဲ့ ပတ်သက်ပြီး သတင်းစာ ရှင်းလင်းပွဲတွေမှာ ကြိမ်ဖန်များစွာ ပြောခဲ့ဖူးပါတယ် ။ ကျွန်တော်ဟာ ဆုံးဖြတ်ချက်တွေ ချဖို့ ဒီအသင်းမှာ ရှိနေတာပါ ။ တခါတလေမှာ ဒါတွေက ကောင်းတဲ့ ဆုံးဖြတ်ချက်တွေ ဖြစ်သလို ၊ တခါတလေမှာလည်း မကောင်းနိုင်ပါဘူး ။ ”

ကျွန်တော် ပြောနိုင်တဲ့ တခုတည်းသော အရာက ဒီဆုံးဖြတ်ချက်တွေမှာ ကျွန်တော့ဆီက ဆိုးရွားတဲ့ ရည်ရွယ်ချက်တွေ တခုမှ မပါခဲ့ဘူး ဆိုတာပါပဲ ။ ဒါက ကလပ် အတွက် အကောင်းဆုံး ဖြစ်စေမယ့် အရာတွေကို စဉ်းစားပေးဖို့ ၊ ကြိုးစားဖန်တီးပေးဖို့ သက်သက်ပါ ။ ” လို့ ပြောကြားခဲ့ပါတယ် ။
"},
{"image" : "https://blogger.googleusercontent.com/img/b/R29vZ2xl/AVvXsEgfXRFYgnpRBiKS4-_J6s1IZp8z2PTbffjPZwOeSwMJiXSE7GTXaKkHXjv5Fubo9K8AIUTufMWmBOS37uGLTc9sVzqhGmOSp4z47PT0EoHh34W69DdKuTSIoxA4QiaNm8a-kIKNZo-6EGTqCm6oV7Gjd85oC9699vO6029M2Tnak0klDBiKBJsArb-Xrz8/s1600/image_search_1730634068186.jpg","title" : "ပရိသတ်တွေရဲ့ လုပ်ရပ်ကို လက်မခံပေမယ့် ကော်တွိုက်စ် ကလည်း မလုပ်သင့်တာကို လုပ်ခဲ့တယ်လို့ ဆိုလိုက်တဲ့ ဆီမြွန်နီ နှင့် ကိုကီ","time" : "Sep30, 2024","link" : "မက်ဒရစ်ဒါဘီမှာ ပြိုင်ဘက် ကစားသမား ကော်တွိုက်စ် ကို အရာဝတ္တူ ပစ္စည်းတွေနဲ့ ပစ်ပေါက်ခဲ့တဲ့ အိမ်ကွင်း ပရိသတ်တွေရဲ့ လုပ်ရပ်ကို ရှုတ်ချ ပေမယ့် ကော်တွိုက်စ် ဟာ ပရိသတ်တွေ ဒေါသထွက်အောင် စတင် ပြုလုပ်ခဲ့တာ ဖြစ်တယ်လို့ ဆီမြွန်နီ နှင့် ကိုကီ တို့က ပြောကြား လိုက်ကြပါတယ် ။

ကော်တွိုက်စ် ဟာ မီလီတောင်း ဂိုးသွင်းအပြီးမှာ အက်သလက်တီကို မက်ဒရစ် ပရိသတ်တွေဘက်လှည့်ကာ အောင်ပွဲခံခဲ့တာ ဖြစ်ပါတယ် ။ အကျိုးဆက် အနေနဲ့ ပရိသတ်တွေ ဟာ ကော်တွိုက်စ် ကို ပလက်စတစ်အိတ် ၊ မီးခြစ် စသည့် အရာဝတ္တု ပစ္စည်းတွေနဲ့ ပစ်ပေါက် ခဲ့ကြရာ ဒိုင်လူကြီး က ပွဲကို ခေတ္တခဏ ရပ်နားဖို့ ဆုံးဖြတ် ခဲ့ပါတယ် ။
ဆီမြွန်နီ အပါအဝင် အက်သလက်တီကို မက်ဒရစ် ကစားသမားတွေဟာ ပွဲပျက်မသွားအောင် ဖြောင်းဖြ ပြောဆို ခဲ့ရပါတယ် ။ ပွဲပြီးခါနီးမှာ အက်သလက်တီကို မက်ဒရစ် ဘက်က ကော်ရီယာ ချေပဂိုး ပြန်သွင်းခဲ့တာကြောင့် အိမ်ရှင်တို့ ရှုံးပွဲ ကြုံ‌တွေ့ ခဲ့ရခြင်းတော့ မရှိပါဘူး ။

ပွဲအပြီးမှာတော့ ဆီမြွန်နီ က ” ကျနော်တို့ အားလုံး ပါဝင်ဖို့ လိုအပ်ပါတယ် ။ ပရိသတ်တွေကို ရန်သွားစရင် သူတို့ ဒေါသထွက်ကြမှာပါပဲ ၊ သွင်းဂိုး အတွက် အောင်ပွဲ ခံလို့ ရပါတယ် ၊ ဒါပေမဲ့ ပြိုင်ဘက် ပရိသတ်တွေ ရှိတဲ့ ပွဲကြည့်စင်ကို ကြည့်ပီး အောင်ပွဲ ခံတာမျိုး ၊ ခနဲ့တဲ့တဲ့ လုပ်တာမျိုးတော့ မလုပ်သင့်ပါဘူး ၊ အပြုအမူနှစ်ခုကို နှိုင်းယှဉ်တာ မဟုတ်ပါဘူး ၊ နှစ်ခုစလုံးက မလုပ်သင့်ပါဘူး ။ ”

ကိုကီကလည်း ” တကယ့်ကို ပြင်းထန်တဲ့ အခြေအနေပါပဲ ။ ဒါပေမဲ့ ကွင်းထဲမှာ မဖြစ်သင့်တဲ့ အဖြစ်အပျက်တွေပါ ၊ ကျနော်တို့က ပရော်ဖက်ရှင်နယ် ကစားသမားတွေပါ ၊ ကျနော်တို့ ဘယ်နေရာကို ရောက်နေသလဲ ‌ဆိုတာ သိဖို့ လိုသလို ပါးနပ် လိမ်မာဖို့ လိုအပ်ပါတယ် ။ ” လို့ ပြောကြား သွားခဲ့ပါတယ် ။"},
{"image" : "https://i.postimg.cc/Fs9nZmdg/inbound6316206623176139879.jpg","title" : "နည်းပြဘဝက အနားမယူခင် ပရီးမီးယားလိ ဂ်ဆီ ပြန်လာချင်တယ်လို့ ဝန်ခံလိုက်တဲ့ မော် ရင်ဟို","time" : "Oct5,2024","link" : "တူရကီ ထိပ်သီးကလပ် ဖီနာဘာချီအသင်းကို ကိုင်တွယ်နေ တဲ့ စပယ်ရှယ်ဝမ်း နည်းပြကြီး ဂျိုဆေး မော်ရင်ဟိုက နည်း ပြဘဝကနေ အနားမယူခင်မှာပဲ အင်္ဂလန် ပရီးမီးယားလိဂ် ပြိုင်ပွဲဆီကို ပြန်လာပြီး ပရီးမီးယားလိဂ် အသင်းတစ်သင်း သင်းကို ကိုင်တွယ်သွားချင်တယ်လို့ ဝန်ခံ ပြောဆိုသွားခဲ့ပါ တယ်။
မော်ရင်ဟိုဟာ မကြာသေးခင်ကမှ သူ့အသင်းဟောင်း မန် ချက်စတာ ယူနိုက်တက်နဲ့ ယူရိုပါလိဂ်မှာ တွေ့ဆုံခဲ့ပြီး ဒုတိယပိုင်း ပွဲချိန်မှာ သူ့အသင်းဘက်ကို ပင်နယ်တီ မပေးခဲ့ တာနဲ့ ပတ်သက်ပြီး စောဒက်တက်ခဲ့ရာကနေ တိုက်ရိုက် အနီ ကတ်ပြခံရကာ ထုတ်ပယ်ခံခဲ့ရပါတယ်။
ဒီအနီကတ်ပြစ်ဒဏ်နဲ့ ပတ်သက်ပြီး မော်ရင်ဟိုက စိတ်
အရမ်းပျက်ခဲ့တာကြောင့် ဥရောပပြိုင်ပွဲနဲ့ အလှမ်းဝေးတဲ့
အင်္ဂလန် တန်းဆင်းဇုန်နားက ကလပ်အသင်းတွေကိုပဲ
ကိုင်တွယ်တော့မယ်လို့ ခနဲ့တဲ့တဲ့ ပြောဆိုလိုက်ပါသေး
တယ်။ ဒါပေမယ့် ရက်ပိုင်းအတွက် Sky Sports နဲ့
အင်တာဗျူးခဲ့ရာမှာတော့ မော်ရင်ဟိုက ဒါဟာ ဟာသပြောခဲ့
ခြင်းသာဖြစ်ပြီး ဘယ်တော့မှ တန်းဆင်းဇုန်နားက အသင်း
ကို ကိုင်မှာမဟုတ်ကြောင်း ပြောသွားခဲ့ပါတယ်။
ကျွန်တော် နောက်လိုက်တာပါ။ ကျွန်တော် တန်းဆင်းဇုန် တိုက်ပွဲဝင်ရမယ့် အသင်းဆီ ဘယ်တော့မှ မသွားပါဘူး။ ကျွန်တော် စိတ်ဆိုးမိတယ်။ အခုက ကျွန်တော် စိတ်ဆိုး စိတ်ပျက်နေရမယ့် ကာလမျိုး မဟုတ်ပေမယ့် ဥရောပပြိုင်ပွဲ တွေမှာ ကစားရတိုင်း ကျွန်တော် ဒီလိုစိတ်ပျက်နေရပါ တယ်။ ဒါပေမယ့် ကျွန်တော် ပြောခဲ့သလို တန်းဆင်းဇုန်က အသင်းကို ကိုင်တွယ်မှာ မဟုတ်ဘူး။ အဲ့ဒါက အရမ်းခက်ခဲ တယ်။"},
{"image" : "https://i.postimg.cc/L5rNwV1d/inbound4154992527238290873.jpg","title" : "ရော်နယ်လ်ဒိုက သူတို့နဲ့အတူ ၂၀၂၆ ကမ္ဘာ့ ဖလားကို ဆင်နွဲလိမ့်မယ်လို့ ဗီတင်ညာ ဆို","time" : "Oct8,2024","link" : "ပေါ်တူဂီ လက်ရွေးစင် ကွင်းလယ်ကစားသမား ဗီတင်ညာက သူတို့အသင်းရဲ့ အသင်းခေါင်းဆောင် ဝါရင့် တိုက်စစ် ကစားသမားကြီး ခရစ္စတီယာနို ရော်နယ်လ်ဒိုဟာ သူတို့တွေ နဲ့အတူ လာမယ့် ၂၀၂၆ ကမ္ဘာ့ဖလားပြိုင်ပွဲကြီးကို သေချာပေါက် ပါဝင်ဆင်နွဲသွားလိမ့်မယ်လို့ အခိုင်အမာ ပြောဆိုသွားခဲ့ပါတယ်။
အသက် (၃၉)နှစ်အရွယ် ရှိနေပြီ ဖြစ်သလို မကြာခင်မှာပဲ အသက် (၄၀)ပြည့်တော့မယ့် ရော်နယ်လ်ဒိုဟာ ပြီးခဲ့တဲ့ ယူ ရို-၂၀၂၄ ပြိုင်ပွဲမှာ ပေါ်တူဂီအသင်းနဲ့အတူ ပါဝင်ခဲ့ပေမယ့် ပြိုင်ပွဲတစ်လျှောက်လုံး လုံးဝ ဂိုးသွင်းနိုင်ခြင်း မရှိခဲ့ဘဲ မှတ်တမ်းဆိုးတစ်ခု ဖြစ်သွားခဲ့ရပါတယ်။
ဒီလို အသင်းအတွက် စွမ်းဆောင်မပြနိုင်တဲ့ ရော်နယ်လ်ဒိုကို ပရိသတ်တွေက ဝေဖန်ခဲ့ကြပေမယ့် ရော်နယ်လ်ဒိုကတော့ လက်ရွေးစင် ကစားသမားဘဝကနေ အနားယူခြင်း မရှိပဲ ကစားသမားဘဝရဲ့ သွင်းဂိုးစုစုပေါင်း (၉၀၀)ပြည့် သွင်းဂိုး ကိုပါ ပေါ်တူဂီအတွက် ကစားပေးရင်းနဲ့ သွင်းယူနိုင်ခဲ့တာ ဖြစ်ပါတယ်။
ဒီလို အလျှော့မပေးတက် အရှုံးမပေးတက်တဲ့ စိတ်ဓါတ်တွေ နဲ့ ရော်နယ်လ်ဒိုက လာမယ့် ကမ္ဘာ့ဖလား ပြိုင်ပွဲကြီးအထိပါ သူတို့ ပေါ်တူဂီအသင်းအတွက် ကစားပေးလိမ့်မယ်လို့ ဗီ တင်ညာက ပြောဆိုလာခဲ့ပါတယ်။ “(၃၉)နှစ်နဲ့ နိုင်ငံအသင်း ရဲ့ ပွဲထွက် ကစားသမား ဖြစ်နေတဲ့သူ။ သူရဲ့ ဒီလောက်အ ကြာကြီး ကစားနိုင်မှုကို သူကိုယ်တိုင် ပြောပြထားပြီးသားမို့ ကျွန်တော် ရှင်းပြစရာတောင် မလိုတော့ပါဘူး။”"},
{"image" : "https://i.postimg.cc/TwJs2Cqc/inbound8451083013741388198.jpg","title" : "မော်ရင်ဟိုလို နည်းပြမျိုး ဖြစ်ချင်တာကြော င့် risk ယူပြီး ယူနိုက်တက်ကို ရွေးချယ်ခဲ့တဲ့ အမော်ရင်","time" : "Oct9,2024","link" : "စပို့တင်း လစ္စဘွန်းကနေ မန်ချက်စတာ ယူနိုက်တက် အသင်းဆီ ရောက်လာတော့မယ့် နည်းပြ ရူဘင် အမော် ရင်ဟာ သူရဲ့အိုင်ဒေါကြီး ဂျိုဆေး မော်ရင်ဟိုလို နည်းပြမျိုး ဖြစ်ချင်နေတာကြောင့် အခုလို risk ယူပြီး ယူနိုက်တက် အသင်းဆီ ပြောင်းလာဖို့ ရွေးချယ်ခဲ့တာ ဖြစ်တယ်လို့ ပေါ်တူ ဂီ နာမည်ကြီး ဂျာနယ်လစ်တစ်ဦးက သုံးသပ်သွားခဲ့ပါ တယ်။
အသက် (၃၉)နှစ်အရွယ် ပေါ်တူဂီ ကစားသမားဟောင်း လက်ရှိ စပို့တင်းနည်းပြ အမော်ရင်ဟာ စပို့တင်းကို ၂၀၂၀ကမှ စတင် ကိုင်တွယ်ခဲ့ပေမယ့် အသင်းအတွက် ပေါ် တူဂီ အမှတ်ပေးဖလား (၂)ကြိမ် ပေါ်တူဂီ ရှုံးထွက်ဖလား (၂)ကြိမ် ရယူပေးထားနိုင်ခဲ့သလို လက်ရှိမှလည်း ပေါ်တူဂီ အမှတ်ပေးပြိုင်ပွဲမှာပါ ရာနှုန်းပြည့် နိုင်ပွဲတွေနဲ့အတူ ဇယား ထိပ်မှာ ရပ်တည်နိုင်အောင် စွမ်းဆောင်ပေးထားပါတယ်။
ပေါ်တို ဘင်ဖီကာတို့လို ထိပ်တန်းအသင်းတွေကို ကျော်ဖြတ် ပြီး ဆုဖလားတွေ ဆွတ်ခူးနိုင်အောင် စွမ်းဆောင်ပေးထား နိုင်တဲ့ အမော်ရင်ကို မန်စီးတီး လီဗာပူးလ် ချယ်လ်ဆီး အသင်းတို့ကပါ စိတ်ဝင်စားမှုတွေ ရှိခဲ့ပေမယ့် လက်ရှိမှာ တော့ ယူနိုက်တက်က တန်ဟက်ဂ်နေရာအတွက် အမော်ရင် ကို ခပ်သွက်သွက် ကြိုးပမ်းလာခဲ့ရာ အခုတော့ အောင်မြင် သွားခဲ့ရပြီ ဖြစ်ပါတယ်။
ယူနိုက်တက်က အသင်းရလဒ်ဆိုးတွေကြောင့် နည်းပြ တန် ဟက်ဂ်နဲ့ လက်တွဲဖြုတ်လိုက်ရာ ရက်ပိုင်းအတွင်းမှာပဲ ယူနို က်တက်ဟာ အမော်ရင်ကို မြန်မြန်ဆန်ဆန် ခေါ်ယူလိုက်နိုင် ပါတယ်။ အမော်ရင်နဲ့ စပို့တင်းတို့ကြားမှာ လျော်ကြေး စာချုပ် ယူရို (၁၀)သန်းအထိ သတ်မှတ်ထားတာကို ယူနိုက် တက်ဘက်က အဲ့ဒီလျော်ကြေးစာချုပ်အတိုင်း ပေးချေခဲ့ တာကြောင့် အသင်းနှစ်သင်းကြား သဘောတူညီလည်း ရရှိ ခဲ့ပါတယ်။"},
{"image" : "https://i.postimg.cc/HxHMV8Ys/FB-IMG-1730165717977.jpg","title" : "2024 Ballon d'Or ဆုပေးပွဲ အနှစ်ချုပ်","time" : "Oct10,2024","link" : "2024 Men's Ballon d'Or Winner - ရိုဒရီ

2024 Women’s Ballon d'Or Winner – အတားနား ဘွန်မာတီ

2024 Kopa Trophy Winner – လာမင်း ယာမားလ်

2024 Yashin Trophy Winner – အယ်လ်မီလီယာနို မာတီနက်ဇ်

2024 Gerd Müller Trophy Winner – ဟယ်ရီကိန်း နဲ့ ကီလီယန် အမ်ဘာပေ

Men's Johan Cruyff Trophy Winner – ကားလို့ အန်ဆယ်လော့တီ

Women's Johan Cruyff Trophy Winner – အန်မာဟေးစ်

Men's Club of The Year – ရီးယဲလ်မက်ဒရစ်

Women's Club of The Year – ဘာစီလိုနာ

Sócrates Award – ဂျနီဖာ ဟာမိုဆို"},
{"image" : "https://i.postimg.cc/CKSg06PQ/Screenshot-2024-10-29-01-10-17-753-com-google-android-googlequicksearchbox-edit.jpg","title" : "ပေါ့ဘာကို အယ်လ်နာဆာအသင်းဆီ ပြောင်း လာဖို့ ဖိတ်ခေါ်လိုက်တဲ့ ရော်နယ်လ်ဒို","time" : "Oct14,2024","link" : "ဆော်ဒီပရိုလိဂ်ကလပ် အယ်လ်နာဆာအသင်းရဲ့ ထိပ်တန်း ကစားသမားကြီးဖြစ်သူ ခရစ္စတီယာနို ရော်နယ်လ်ဒိုက သူနဲ့ အတူ အသင်းဟောင်း မန်ချက်စတာ ယူနိုက်တက်မှာ တွဲဖက် ကစားခဲ့ဖူးတဲ့ ကွင်းလယ်ကစားသမား ပေါလ် ပေါ့ ဘာကို အယ်လ်နာဆာဆီ လာရောက် ကစားဖို့ ဖိတ်ခေါ်ထား တယ်လို့ သိရပါတယ်။
အသက် (၃၁)နှစ်အရွယ် ပြင်သစ် ကွင်းလယ်လူ ပေါ့ဘာဟာ တားမြစ်ဆေး သုံးစွဲမှုကြောင့် ဘောလုံးလောကနဲ့ ပတ်သက် ခွင့် (၄)နှစ်အထိတောင် ကာလရှည်ကြာ ပွဲပယ်ပြစ်ဒဏ်ကြီးနဲ့ ရင်ဆိုင်လိုက်ရပါတယ်။ ဒါပေမယ့် အားကစားခုံရုံးဆီ အယူခံဝင်ထားတာ အောင်မြင်ခဲ့လို့ (၄)နှစ်ကနေ (၁၈)လ အထိ ပွဲပယ်ပြစ်ဒဏ် လျော့ချခံလိုက်ရပါတယ်။"},
{"image" : "https://news-eleven.com/sites/news-eleven.com/files/styles/news_detail_image/public/news-images/pt_49.jpg?itok=sb1Oh7Vx","title" : "ဂျာမန်ကွင်းလယ်ရပ်ဝန်းအတွက် နောက်ထပ်ရတနာ (သို့မဟုတ်) ပါဗလိုဗစ်","time" : "Oct20,2024","link" : "ဂျာမနီလက်ရွေးစင်အသင်းအတွက် ဂိုးမသွင်းနိုင်သေးခင်ကတည်းက ပါဗလိုဗစ်ရဲ့ ကောင်းသတင်းတွေဟာ ဘိုင်ယန်မြူးနစ်အသင်းနဲ့အတူ မွှေးပျံ့နေခဲ့တာဖြစ်ပြီး ၂၀၂၄-၂၅ ဘောလုံးရာသီ ဥရောပထိပ်တန်းလိဂ် (၅)ခုရဲ့ စောင့်ကြည့်ရမယ့် လူငယ်ကစားသမားစာရင်းထဲ ထိပ်ဆုံးနားက ပါဝင်နေသူပါ။ ဂျာမနီနိုင်ငံ မြူးနစ်မြို့ဖွား ပါဗလိုဗစ်ဟာ အသက် (၅)နှစ်ကျော်အရွယ်မှာကတည်းက ဘောလုံးနဲ့စတင်ထိတွေ့နေသူဖြစ်ပြီး အသက် (၇) နှစ်အရွယ် ၂၀၁၁ ခုနှစ်မှာ ဘိုင်ယန်မြူးနစ်အသင်း အကယ်ဒမီဆီရောက်ရှိလာခဲ့ပါတယ်။ တောက်မယ့် မီးခဲတရဲရဲဆိုသလိုပဲ ပါဗလိုဗစ်ဟာ ဘိုင်ယန်မြူးနစ် အကယ်ဒမီကစားသမားဘဝမှာကတည်းက ဂွါဒီယိုလာအပါအဝင် ၀ါရင့်နည်းပြတွေ၊ စီနီယာကစားသမားတွေရဲ့ ချီးကျူးမှုကိုခံခဲ့ရသူဖြစ်ပြီး၊ အသင်းကြီးအတွက် ပွဲမကစားရသေးခင်မှာပဲ ဥရောပထိပ်တန်းလိဂ်ကလပ်အသင်းအချို့ရဲ့ စိတ်ဝင်စားမှုကို ခံခဲ့ရသူလည်းဖြစ်ပါတယ်။ ဒီလိုအလားအလာတွေကြောင့်ပဲ ဘိုင်ယန်မြူးနစ်အသင်းဟာပါဗလိုဗစ်ကို အသင်းကြီးဆီအလျင်အမြန်ခေါ်ယူနိုင်ဖို့ဆောင်ရွက်ခဲ့ပြီး ၂၀၂၂-၂၃ ဘောလုံးရာသီမှာ ဘိုင်ယန်မြူးနစ် (ခ)အသင်းနဲ့ အတူ စတင်ပွဲကစားခွင့်ရရှိခဲ့ပါတယ်။ "},
{"image" : "https://i.postimg.cc/Z5Q2n8p8/Screenshot-2024-10-29-16-18-31-148-com-google-android-googlequicksearchbox-edit.jpg","title" : "ယူနိုက်တက် နည်းပြသစ် ဖြစ်လာဖို့ အလွန် နီးစပ်လာခဲ့တဲ့ ရူဘင် အမော်ရင်","time" : "Oct25,2024","link" : "စပို့တင်း လစ္စဘွန်းအသင်းရဲ့ နည်းပြဖြစ်သူ ရူဘင် အမော် ရင်ဟာ လက်ရှိမှာတော့ အဲရစ် တန်ဟက်ဂ်နဲ့ လက်တွဲဖြုတ် လိုက်တဲ့ မန်ချက်စတာ ယူနိုက်တက်အသင်းနဲ့ လက်တွဲသွား ဖို့ အလွန် နီးစပ်လျက် ရှိနေတယ်လို့ သတင်းတွေ အတော် လေး ထွက်ပေါ်လာခဲ့ပါတယ်။
ယူနိုက်တက်အသင်းဟာ ဒီနှစ် ဘောလုံးရာသီ အစပိုင်းမှာပဲ ရလဒ်ဆိုးတွေကြောင့် အသင်းနည်းပြ တန်ဟက်ဂ်နဲ့ လမ်းခွဲ ပြီး လက်ထောက်နည်းပြလည်းဖြစ် ကစားသမားဟောင်း လည်းဖြစ်တဲ့ ရုဒ် ဗန် နစ္စတဲလ်ရွိုင်းကို ယာယီနည်းပြအဖြစ် ခေတ္တ တာဝန်ပေးထားခဲ့ပါတယ်။
အသက် (၃၉)နှစ်သာ ရှိသေးတဲ့ နည်းပြ အမော်ရင်ဟာ စပို့ တင်းအသင်းကို ပေါ်တူဂီ အမှတ်ပေးဖလား (၂)ကြိမ်အထိ ရယူပေးထားနိုင်သလို ဒီရာသီမှာဆိုရင်လည်း ရာနှုန်းပြည့် နိုင်ပွဲတွေနဲ့ ဇယားထိပ်ဆုံးမှာ ရပ်တည်လို့နေပါတယ်။ အသက် ငယ်ရွယ်ပြီး နည်းပြ အတွေ့အကြုံ နုနေသေးပေမ ယ့် အရည်အသွေးကောင်းသူလည်း ဖြစ်သလို ပေါ်တူဂီ ကွင်းလယ်ကစားသမားဟောင်း တစ်ဦးလည်း ဖြစ်လို့ ဘောလုံးပညာပိုင်းမှာလည်း ကြွယ်ဝနေပါတယ်။
ဒါကြောင့်လည်း သူ့ကို လီဗာပူးလ် ချယ်လ်ဆီးနဲ့ မန်စီးတီး
အသင်းတွေကပါ စိတ်ဝင်စားခဲ့တာ ဖြစ်သလို အခုတော့ ယူ
နိုက်တက်ကလည်း တန်ဟက်ဂ်နေရာအတွက် အမော်ရင်ကို
အလိုရှိလာခဲ့ရာ ရိုမာနိုရဲ့ ဖော်ပြချက်အရ အမော်ရင်
ကိုယ်တိုင်လည်း ယူနိုက်တက်ကို ကိုင်တွယ်ဖို့ စိတ်အား
ထက်သန်လာခဲ့ပြီး အသင်းဆီကို ဖိအားပေးမှုတွေ မပြုလုပ်
ဘဲ ကလပ်အသင်း အချင်းချင်းသာ သဘောတူညီမှု ရမယ်
ဆိုရင် ယူနိုက်တက်ကို ကိုင်တွယ်သွားဖို့ ready ဖြစ်နေပြီလို့
သိရပါတယ်။"}
]
